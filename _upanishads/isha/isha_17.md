---
layout: layout_upanishad
permalink: /upanishads/isha/17
title: ईशावास्योपनिषत् १७ -- वायुरनिलममृतम्
---

<div class="mulam" markdown="1">
वायुरनिलममृतमथेदं भस्मान्तꣳ शरीरम्।  
ॐ क्रतो स्मर कृतꣳ स्मर क्रतो स्मर कृतꣳ स्मर॥१७॥
</div>

मरणकाले तूपासकेनैवमनुसंधातव्यमित्याह *१ --

**वायुः** मम प्राणो**ऽनिलं** बाह्यं वायुम**मृतं** देवतात्मकं प्रविशत्विति शेषः।
वायूपलक्षितं मम लिङ्गशरीरमुत्क्रामत्विति द्रष्टव्यम्। 
**अथ** वायुनिर्गमनानन्तर**मिदं** प्रत्यक्षं **शरीरं** स्थूलदेहो **भस्मान्तम्** अभौ हुतं सत् भस्मरूपं भूयात्। 
ॐ हे ॐकाराभिधेयेश्वराभिन्न आदित्य **क्रतो** हे आदित्याभिन्नसङ्कल्पात्मन् हे यज्ञरूपेति वा **स्मर** त्वदुपासकं मां **स्मर** **कृतं** मयाऽनुष्ठितं ज्ञानं कर्म च **स्मर** स्पष्टम्। द्विरुक्तिरादरार्था॥१७॥

<div class="footnote" markdown="1">
*१ पात्रसदृशेन
</div>

