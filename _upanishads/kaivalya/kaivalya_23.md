---
layout: layout_upanishad
permalink: /kaivalya/23
title: कैवल्योपनिषत् २३
---

<div class="mulam" markdown="1">
अणोरणीयानहमेव तन्द्वन्महानहं विश्वमिदं विचित्रम्।  
पुरातनोऽहं पुरुषोऽहमीशो हिरण्मयोऽहं शिवरूपमस्मि॥२३॥
</div>

## दीपिका

ब्रह्मणो जगज्जन्मस्थितिध्वंसकारणत्वाज्जगदाकारत्वेन विकारित्वं प्राप्तं तदेतदतिदुर्बोधस्वरूपत्वेन वारयति --

**अणो**रणुपरिमाणाद**णीयान**तिशयेनाणुः जगत्कारणभूतो **ऽहमेव** अहंप्रत्ययव्यवहारयोग्यो न त्वन्यः। 
**तद्वत्** यथाणुस्तथा **महान्** सर्वस्मादधिकः **अहं** व्याख्यातम्। 
अणीयसां महतां कारणानां च यथा भेदः तथा वापि स्यादित्यत आह। 
**विश्वमिदं** साविद्यं भूतभौतिकप्रपञ्चजातमहं व्याख्यातम्। 
अस्य जगतस्तत्त्वाद्भेदराहित्ये स्वस्मादप्यभेदः स्यादित्यत आह। 
**विचित्रं** विविधं स्वयमनन्तभेदवदित्यर्थः। 
तदभिन्नस्य तस्य तवाप्याधुनिकत्वं स्यादित्यत आह। 
**पुरातन**श्चिरन्तनः आधुनिकसर्पधाराबलीवर्दसूत्रितत्वाद्यभिन्ना चिरन्तनी रज्जुरि**वाहं** व्याख्यातम्। 
**पुरुषः** परिपूर्णो वस्तुतो**ऽहं** व्याख्यातमविद्यादशाया**मीशः** नियन्ता। 
नियन्तृत्वे सामर्थ्यमाह **हिरण्मयः** ज्ञानप्रचुरः तत्प्रधानो वाऽऽदित्यस्थः सर्वकार्यकारणा**त्माहं** व्याख्यातम्। **शिवरूपं** मङ्गलस्वरूपं ब्रह्मा**स्मि** भवामि॥२३॥