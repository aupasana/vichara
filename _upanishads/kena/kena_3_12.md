---
layout: layout_upanishad
permalink: /upanishads/kena/3/12
title: केनोपनिषत् ३.१२ -- स तस्मिन्नेवाकाशे
index_terms:
---

<div class="mulam" markdown="1">
स तस्मिन्नेवाकाशे स्त्रियमाजगाम बहुशोभमानामुमां  
हैमवतीं ताꣳ होवाच किमेतद्यक्षमिति॥२५॥१२॥  
इति तृतीय खण्डः॥
</div>

**स** विषण्णमनस्कः **इन्द्रः** विगताभिमानः सन् **तस्मिन्नेवाकाशे** यत्र यक्षं
स्थितं तत्रैवावकाशप्रदेशे तदैव यक्षं ध्यायन् सन् तस्थाविति शेषः।
इन्द्रस्य यक्षे
परमभक्तिं ज्ञात्वा स्त्रीरूपेण ब्रह्मविद्या प्रादुर्बभूव।
स तां **स्त्रियं** ब्रह्मविद्यामूर्तिमतीं ददर्शेति शेषः।
दृष्ट्वा च **आजगाम** तस्याः समीपमागतवान्।
कथंभूतां
स्त्रियं **बहुशोभमानाम्** अधिककान्तिमतीम् **उमां** भवानीरूपां ब्रह्मविद्यां **हैमवतीं**
हिमवतस्तनयाम्।
यद्वा -- हेमकृताभरणवतीं **तां** उक्तविशेषणां स्त्रियं **ह**
किल **उवाच** पप्रच्छ।
तदुक्तिमाह -- किमेतदिति।
**एतत** अस्मत्पुरःस्थितं **यक्षं**
**किं** विशेषरूपेण किंनामकम् **इति** एवमिन्द्रेण पृष्टे सति॥२६॥१२॥

इति तृतीयः खण्डः॥३॥