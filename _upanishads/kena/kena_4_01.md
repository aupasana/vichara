---
layout: layout_upanishad
permalink: /upanishads/kena/4/01
title: केनोपनिषत् ४.१ -- सा ब्रह्मेति होवाच
index_terms:
---

<div class="mulam" markdown="1">
सा ब्रह्मेति होवाच ब्रह्मणो वा एतद्विजये महीयध्वमिति।  
ततो हैव विदाञ्चकार ब्रह्मेति॥२६॥१॥
</div>

**सा** इन्द्रेण पृष्टा उमा **ब्रह्म** देशकालवस्तुपरिच्छेदशून्यं भवतां विजयकारणं
**इति** अनेन प्रकारेण **ह** किल **उवाच** इन्द्रं प्रत्युक्तवती।
ब्रह्मेति नामधेयमुक्त्वा
तस्य महिमानमप्याह -- **ब्रह्मणः** उक्तलक्षणस्य **वै** प्रसिद्धस्य **एतद्विजये**
ब्रह्मकर्तृकासुरपरिभवलक्षणो विशेषेण जये सति **महीयध्वं** स्तुतिपूजादिलाभरूपं महत्त्वं यूयं प्राप्नुथ स्वातन्त्र्याभिमानं मा कुरुत।
**इति** एवमुमयोक्तः
इन्द्रः **ह** किल तत **एव** उमावचनादेव **विदाञ्चकार** ज्ञातवान् न तु स्वतः |
तज्ज्ञानप्रकारमाह -- **ब्रह्मेति** ब्रह्म यद्यक्षमन्तर्हितं *१ तद्ब्रह्म, इति एवं ज्ञातवानित्यर्थः॥२६॥१॥

<div class="footnote" markdown="1">
*१. अन्तर्धानं भवति
</div>
