---
layout: layout_upanishad
permalink: /upanishads/kena/3/10
title: केनोपनिषत् ३.१० --  तस्मै तृणं निदधौ
index_terms:
---

<div class="mulam" markdown="1">
तस्मै तृणं निदधावेतदादत्स्वेति तदुपप्रेयाय  
सर्वजवेन
तन्न शशाकादातुं स तत एव निववृते नैतदशकं विज्ञातुं यदेतद्यमिति॥२३॥१०॥
</div>

**तस्मै** तस्य वायोरग्रे **तृणं** अत्यल्पं शुष्कं स्थावररूपं तृणं **निदधौ** नितरां
पुरः स्थापितवत्।
ब्रह्म तत्स्थापयित्वेदं जगौ -- **एतत्** शुष्कं तृणं मया पुरःस्थापितं
**आदत्स्व** त्वं गृहाण आदायान्तरिक्षे नय **इति**। एवं यक्षेणोक्तो वायुः **तत्** अग्रे स्थितं
तृणं **उपप्रेयाय** समीपं प्रकर्षेण गतवान्।
**सर्वजवेन** स्वकीयेन निखिलवेगेन **तत्**
यक्षस्थापितं शुष्कं तृणं **आदातुं** ग्रहीतुं **न शशाक** शक्तो न बभूव **सः** वायुः। **तत एव** 
तृणग्रहणव्यापारादेव **निववृते** तस्मान्निवृत्तिं चकार, लज्जितः सन् झटित्येव
देवान् प्रत्यागत्योवाच -- नैतदिति।
**एतत्** पुरः स्थितं **यत्** प्रसिद्धं सामान्यतः
यक्षरूपं **एतत** विशेषरूपेण स्थितं **विज्ञातुं** वेदितुं **नाशकं** समर्थो नाभवम्।
**इति**
एवं वासति॥२४॥१०॥
