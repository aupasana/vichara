---
layout: layout_upanishad
permalink: /upanishads/kena/3/11
title: केनोपनिषत् ३.११ -- अथेन्द्रमब्रुवन्
index_terms:
---

<div class="mulam" markdown="1">
अथेन्द्रमब्रुवन् मघवन्नेनविजानीहि किमेतद्यक्षमिति।  
तथेति तद्भ्यद्रवत् तस्मात्तिरोदधे॥२४॥११॥
</div>

**अथ** विगतगर्वस्य वायोर्वचनश्रवणानन्तरं **इन्द्रं** परमैश्वर्यसंपन्नं त्रिलोकीनाथम् **अब्रुवन्** उक्तवन्तः -- **मघवन्** भो इन्द्र **एतत्** अस्मद्गोचरस्थं यक्षं **विजानीहि**
विशेषतस्त्वं बुध्यस्व **एतत्** समीपस्थं **यक्षं किं** किंस्वरूपम्।
**इति** अनेक प्रकारेण
वायुनोक्त इन्द्रः **तथा** तथाऽस्तु **इति** एवं अङ्गीकृत्य **तत्** उक्तयक्षं **अभ्यद्रवत्**
तत्समीपं गतवान् **तस्मात्** स्वसमीपमागतादिन्द्रात् **तिरोदधे** आत्मानमन्तर्हितं चकार।
तस्येन्द्रत्वाभिमानो निराकरणीय इति हेतोरिन्द्रेण सह संभाषणमात्रमपि न कृतवदिति भावः॥२५॥११॥

