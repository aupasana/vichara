---
layout: layout_upanishad
permalink: /upanishads/kena/1/08
title: केनोपनिषत् १.८ -- यत्प्राणेन न प्राणिति
index_terms:
---

<div class="mulam" markdown="1">
यत्प्राणेन न प्राणिति येन प्राणः प्रणीयते।  
तदेव ब्रह्म त्वं विद्धि नेदं यदिदमुपासते॥८॥  
इति प्रथमः खण्डः॥१॥
</div>



**यत्** चैतन्यं **प्राणेन** प्राणापानादिपञ्चवृत्तिरूपेण **न प्राणिति** प्राणचेष्टां न करोति **येन** चैतन्येन **प्राणः** पञ्चवृत्तिरूपः **प्रणीयते** शरीरधारणलक्षणं
स्वव्यापारं करोति **तदेवे**त्याद्युक्तार्थम्।
एतेन "केन प्राण" इत्यादेरुत्तरं दत्तम्।

श्रोत्रस्य श्रोत्रमित्यत्र सामान्येनोक्तस्यैव विशेषेण कथनान्न पुनरुक्तिः।
यद्वा श्रोत्रस्य श्रोत्रमित्यत्र कण्ठतस्तदुत्तरमुक्तम्।
अत्र तु वागादीन्द्रियविषयत्वप्रतिपादनेनार्थादुत्तरमुक्तमिति न पुनरुक्तिः॥८॥

इति प्रथमः खण्डः॥१॥

