---
layout: layout_upanishad
permalink: /upanishads/kena/2/04
title: केनोपनिषत् २.४ -- प्रतिबोधविदितं मतम्
index_terms:
---

नन्ववेद्यस्य ब्रह्मणः कथं भानं स्यादित्याशङ्कयाह --

<div class="mulam" markdown="1">
प्रतिबोधविदितं मतममृतत्वं हि विन्दते।  
आत्मना विन्दते वीर्यं विद्यया विन्दतेऽमृतम् ॥१२॥४॥
</div>

वीप्सायामव्ययीभावः।
बोधपदं बुद्धिवृत्तिपरं।
तथा च **बोधं प्रति विदितं**
सर्वबुद्धिवृत्तिसाक्षित्वेनावगतं ब्रह्म **मतं** ज्ञातं भवतीत्यर्थः।
उक्तात्मज्ञानस्य
फलमाह -- **अमृतत्व**मिति।
**हि** यस्मादुक्तब्रह्मात्मज्ञानादमृतत्वं मोक्षं **विन्दते**
लभते।
आत्मज्ञानेनामृतत्वलामे उपपत्तिमाह -- आत्मनेति।
**आत्मना** समाहितेन मनसा **वीर्यं** गुरूपदिष्टविद्यारूपं सामर्थ्यमविद्यानिवृत्तिकारणं **विन्दते** लभते।
**विद्यया** गुरूपदिष्टात्मज्ञानेन **अमृतं** जन्ममरणरहितं सर्वाधिष्ठानरूपमात्मानं **विन्दते** लभते नित्यलब्धस्यात्मनो लाभस्तु कण्ठस्थमणिप्राप्तिवदौपचारिक इत्यर्थः॥१२॥४॥

