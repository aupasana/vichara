---
layout: layout_upanishad
permalink: /upanishads/kena/3/06
title: केनोपनिषत् ३.६ -- तस्मै तृणं निदधौ
index_terms:
---

<div class="mulam" markdown="1">
तस्मै तृणं निदधावेतदुपप्रेयाय सर्वजवेन तन्न
शशाक दग्धुम्  
स तत एव निववृते नैतदशकं विज्ञातुं यदेतद्यक्षमिति॥१९॥६॥
</div>

**तस्मै** तस्योक्ताभिमानवतोऽग्नेरग्रे **तृणं** क्षुद्रं शुष्कं तृणं **निदधौ** नितरां 
स्थापितवत् ब्रह्म स्थापयित्वेदमुवाच **एतत्** मया स्थापितं शुष्कतृणं **दह** भस्मीकुरु
**इति**।
एवं ब्रह्मणोक्तोऽग्निः तत्पुरः स्थितं तृणं **सर्वजवेन** स्वकीयेन
निखिलवेगेन **उपप्रेयाय** समीपं प्रकर्षेण गतवान्।
**तत्** तृणं **दग्धुं** भस्मीकर्तुं
**न शशाक** समर्थो न बभूव **सः** अग्निर्विगतगर्वः **तत एव** शुष्कतृणदहनरूपव्यापारादेव 
**निववृते** निवृत्तिं चकार व्रीडितः सन् शीघ्रमेव देवान् प्रत्यागत्योवाच --
नैतदिति।
**एतत्** अमुकनामकममुकाकृतिर्विशेषमिति विशेषरूपेण **विज्ञातुं**
वेदितुं **नाशकम्** समर्थो नाभवम्।
इति एवमग्निनोक्ते सति॥१९॥६॥
