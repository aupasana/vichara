---
layout: layout_upanishad
permalink: /upanishads/kena/1/04
title: केनोपनिषत् १.४ --  यद्वाचानभ्युदितम्
index_terms:
---

वागाद्यविषयत्वेनैव तदवगन्तव्यं, नान्यथेति मन्त्रपञ्चकेनाह --

<div class="mulam" markdown="1">
यद्वाचानभ्युदितं येन वागभ्युद्यते।  
तदेव ब्रह्म त्वं विद्धि नेदं यदिदमुपासते॥४॥
</div>

**यत्** प्रसिद्धम् आत्मस्वरूपं **वाचा** वागिन्द्रियरूपया वर्णपदादिरूपया वा
**अनभ्युदितं** इदन्तयाऽप्रकाशितं **येन** प्रसिद्धेन ज्योतिषा **वाक्** वागिन्द्रियम् **अभ्युद्यते** स्वव्यापारक्षमा भवति।
**तदेव** वाचाऽप्रकाशितलक्षणमेव **ब्रह्म** 
देशकालवस्तुपरिच्छेदरहितं **त्वम्** अस्मच्छिष्यः **विद्धि** जानीहि।
एतेन "केनेषितां वाचमिमा"मित्यस्योत्तरमुक्तं भवति।
**नेदं** वागादिविषयभूतं न ब्रह्मेति
शेषः।
इदं शब्दार्थमेवाह -- **यत्** प्रसिद्धम् **इदम्** उपाधिविशिष्टं ज्ञातृज्ञानज्ञेयभेदवदनात्मरूपम् **उपासते** ध्यायन्ति जनाः।
तन्न ब्रह्मेत्यर्थः॥४॥
