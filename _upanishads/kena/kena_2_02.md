---
layout: layout_upanishad
permalink: /upanishads/kena/2/02
title: केनोपनिषत् २.२ --  नाहं मन्ये सुवेदेति
index_terms:
---

विदितत्वे हेतुमाह --

<div class="mulam" markdown="1">
नाहं मन्ये सुवेदेति नो न वेदेति वेद च।  
यो नस्तद्वेद तद्वेद नो न वेदेति वेद च॥१०॥२॥
</div>

**अह**-शब्द एवकारार्थे नञा सम्बध्यते।

<div class="footnote" markdown="1">
सर्वत्र मूलभाष्यादिपुस्तकेषु 'नाहं' इति पाठः। अत्र तु टीकाकृदङ्गीकृतपाठानुरोधात् 'नाह' इति धृतः एतत्पाठप्रामाण्यं तु टीकाकृदेव वेत्ति।
</div>

**सुवेद** प्रकृतं ब्रह्म **अहं** सुष्ठु
जानामि **इति** **नैव** **मन्ये**।
नो न वेदेति।
**न वेद** उक्तं ब्रह्म न जानामीत्यपि **नो** मन्ये। तर्हि किं सन्दिग्धमित्यत आह -- **वेद च** इति।
जानामि च इत्यर्थः।

चकाराज्जानन्नपि भेदबुद्धेरभावान्न जानामि।
सुवेदेत्यनेन ब्रह्मणो दुर्विज्ञेयत्वं
दर्शितम्। नो न वेदेत्यनेन शास्त्रकगम्यत्वमुक्तम्।
वेदपदेन संशयादिराहित्यमुक्तम्।
चकारेण सर्वभेदभक्षकः साक्षात्कार उक्तः।
तथा च दुर्विज्ञेयशास्त्रकगम्यासन्दिग्धसर्वभेदशून्यं ब्रह्माहमस्मीति वाक्यार्थः।

**नः** अस्माकं शिष्याणां मध्ये
**यः** मदन्योऽपि कश्चित् **तत्** मदुक्तं वचनं **वेद** जानाति, स पुरुषोऽपि **तत्**
श्रोत्रस्य श्रोत्रमित्यादिनोक्तं ब्रह्म **वेद** जानाति।
किं पुनस्तद्वचनमित्यत
आह -- नो न वेदेति वेद च।
**च**कारो नोशब्देतिशब्दयोरनुवृत्त्यर्थः।
**न वेद** ब्रह्म
न जानामीति **नो** **वेद च** जानामीत्यपि नो, ब्रह्मणो विदिताविदिताभ्यामन्यत्वात्।
तस्माद्ब्रह्म वेदैव स इत्यभिप्रायः
१०॥॥२॥

