---
layout: layout_upanishad
permalink: /upanishads/katha/2/04
title: कठोपनिषत् २.०४ -- दूरमेते विपरीते विषूची
index_terms:
---

''तयोः श्रेय आददानस्य साधु भवति।
हीयतेऽर्थाद्य उ प्रेयो वृणीते'' इत्युक्तं।
तत्र हेतुं वक्तुं विद्याविद्ययोः स्वरूपतः फलतश्व विरोधमाह --

<div class="mulam" markdown="1">
दूरमेते विपरीते विषूची अविद्या या च विद्येति
ज्ञाता।  
विद्याभीप्सिनं नचिकेतसं मन्ये न त्वा
कामा बहवोऽलोलुपन्तः॥२.४॥
</div>

एते वक्ष्यमाणस्वरूपे दूरं अत्यन्तं विपरीते स्वरूपतो विलक्षणे विषूची विषूच्यौ
नानागती भिन्नफले।
एते के इत्यत आह -- अविद्येति। या कर्मकाण्डप्रसिद्धा अविद्या
अभ्युदयसाधनं कर्म।
चकारः परस्परसमुच्चयार्थः।
विद्या मोक्षसाधनं तत्वज्ञानं
इति एवं अविद्यात्वविद्यात्वरूपेण ज्ञाता पण्डितैर्निश्चिता। 
नचिकेतसं त्वं तयोरविद्याविद्ययोर्मध्ये विद्याभीप्सिनं ज्ञानार्थिनं मन्येऽहं जानामि।
तत्र हेतुमाह -- नेति।
यतः कामा अज्ञानां प्रार्थनाविषयभूता अप्सरआदयो बहवोऽनेकविधा अपि त्वा त्वां न आलोलुपन्तः श्रेयोमार्गान्न विच्छेदं कृतवन्तः।
अतो त्वां ज्ञानार्थिनं
श्रेयोभाजनमहं मन्ये इत्यभिप्रायः॥४॥