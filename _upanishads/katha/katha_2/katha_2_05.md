---
layout: layout_upanishad
permalink: /upanishads/katha/2/05
title: कठोपनिषत् २.०५ -- अविद्यायामन्तरे वर्तमानाः
index_terms:
---

एवं ज्ञानार्थिनं नचिकेतसं स्तुत्वा शास्त्रविहितकर्मानुष्ठातॄन् सकामान् निन्दति --

<div class="mulam" markdown="1">
अविद्यायामन्तरे वर्तमानाः स्वयं धीराः पण्डितं मन्यमानाः।  
दन्द्रम्यमाणाः परियन्ति मूढा
अन्धेनैव नीयमाना यथाऽन्धाः॥५॥
</div>

अविद्यायामन्तरे वर्तमानाः अविद्यातत्कार्यनिरूपिताभिमानवन्तः मूढा
अविवेकिनः धीराः लौकिकप्रज्ञावन्तो वयमिति स्वयमात्मानं मन्यमानाः
विजानन्तः पण्डितं शास्त्रीयप्रज्ञावन्तं चात्मानं मन्यमानाः दन्द्रम्यमाणाः
अत्यन्तकुटिलामनेकरूपां गतिमिच्छन्तः परियन्तं नानाविधमनर्थं प्राप्नुवन्ति।
तत्र दृष्टान्तमाह -- अन्धेनेति।
अन्धेनैव चक्षुरिन्द्रियरहितेनैव पुरुषेण
नीयमाना कुमार्गे प्राप्यमाणाः बहवोऽन्धा यथा कण्टकवेधादिजन्यनानाऽनर्थं
प्राप्नुवन्ति।
तथा कर्मिणोऽज्ञाः संसारानर्थं प्राप्नुवन्तीत्यर्थः।
धूममार्गेण स्वर्गं जिगमिषूणां गुरुरपि मूढ एवेत्यन्धजनदृष्टान्तेन सूचितम्॥२.५॥