---
layout: layout_upanishad
permalink: /upanishads/katha/1/21
title: कठोपनिषत् १.२१ -- देवैरत्रापि विचिकित्सितं किल
index_terms:
---

एवं यमेनोक्तो नचिकेता आह --

<div class="mulam" markdown="1">
देवैरत्रापि विचिकित्सितं किल त्वं च मृत्यो यन्न सुविज्ञेयमात्थ।  
वक्ता चास्य त्वादृगन्यो न लभ्यो नान्यो वरस्तुल्य एतस्य कश्चित्॥२१॥
</div>

**अत्र** आत्मतत्वे **देवैरपि** देवानामपि **विचिकित्सितं** संशयः **किल** इति भवता एवा-
स्माभिः श्रुतम्। हे **मृत्यो** यम। **त्वं च** त्वमपि **यत्** यस्मादात्मतत्वं **न** **सुविज्ञेयं**, अनायासेन ज्ञातुमशक्यं **आत्थ** कथयस्यतः **अस्य** आत्मतत्वस्य **वक्ता** **च** उपदेष्टा **त्वादृग्** त्वत्सदृशो **ऽन्यः** त्वत्तो भिन्नो **न लभ्यः** न प्रापणीयः **एतस्य** वरस्य **तुल्यः** सदृशो **ऽन्यः** **कश्चिद्** 
**वरो** **न** अस्ति।
ब्रह्मातिरिक्तस्य सर्वस्यानित्यत्वादित्यभिप्रायः॥२१॥


