---
layout: layout_upanishad
permalink: /upanishads/katha/1/16
title: कठोपनिषत् १.१६ -- त्रिणाचिकेतस्त्रिभिरेत्य
index_terms:
---

ध्यानचयनयोः स्तुत्यर्थं पुनः फलमाह --

<div class="mulam" markdown="1">
त्रिणाचिकेतस्त्रिभिरेत्य सन्धिं त्रिकर्मकृत् तरति जन्ममृत्यू।  
ब्रह्मजज्ञं देवमीड्यं विदित्वा निचाय्येमाꣳ शान्तिमत्यन्तमेति॥१६॥
</div>

त्रिवारं चितः चयनेन सम्पादितो नाचिकेतोऽग्निर्येन सः **त्रिणाचिकेतः**।
तद्विज्ञानवान् वा। 
**त्रिभिः** मातृपित्राऽचार्यैः सह वेदस्मृतिशिष्टैर्वा प्रत्यक्षानुमानागमैर्वा धर्मप्रमाणैः **सन्धिं** शिष्यशिक्षकभावसम्बन्धं **एत्य** प्राप्य **त्रिकर्मकृत्** इज्याध्ययनदानानां कर्ता सन् **जन्ममृत्यू** जन्ममरणे **तरति** अतिक्रामति।
किञ्च **ब्रह्मजज्ञं** ब्रह्मणो हिरण्यगर्भाज्जायते इति ब्रह्मजः, सर्वं जानातीति ज्ञः, ब्रह्मजश्चासौ ज्ञश्च ब्रह्मजज्ञस्तं विराडात्मकमग्निं **देवं** प्रकाशरूपं **ईड्यं** सर्वैः स्तुत्यं **विदित्वा** शास्त्रतो ज्ञात्वा **निचाय्य** आत्मभावेन ध्यात्वा **इमां** यमबुद्धिप्रत्यक्षां **शान्तिं** वैराजं पदं **अत्यन्तं** नियमेन **एति** उक्तकर्मोपासनाभ्यां प्राप्नोतीत्यर्थः॥१६॥
