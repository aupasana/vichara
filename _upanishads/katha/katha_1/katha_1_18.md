---
layout: layout_upanishad
permalink: /upanishads/katha/1/18
title: कठोपनिषत् १.१८ -- एष तेऽग्निर्नचिकेतः
index_terms:
---

द्वितीयवरप्रकरणमुपसंहरति --

<div class="mulam" markdown="1">
एष तेऽग्निर्नचिकेतः स्वर्ग्यो यमवृणीथा द्वितीयेन वरेण।  
एतमग्निं तवैव प्रवक्ष्यन्ति जनासस्तृतीयं वरं नचिकेतो वृणीष्व॥१८॥
</div>

हे **नचिकेतो** **यं** अग्निवरं **द्वितीयेन** **वरेण** **अवृणीथाः** त्वं प्रार्थितवानसि,
स **एषः** **अग्निः** **स्वर्ग्यः** स्वर्गप्राप्तिसाधनं **ते** तुभ्यं मयेरित इति शेषः।
किञ्च **एतं** प्रकृतमग्निं **तवैव** तव नाम्नैव **जनासः** जनाः **प्रवक्ष्यन्ति** कथयिष्यन्तीति प्रतिज्ञातवरत्रयादधिको वरः तुष्टेन मया दत्त इति शेषेणान्वयः।
हे **नचिकेतः** **तृतीयं** दत्तवरद्वयादन्यं **वरं** स्वाभिलषितं **वृणीष्व** याचस्वेत्यर्थः॥१८॥