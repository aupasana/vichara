---
layout: layout_upanishad
permalink: /upanishads/katha/1/19
title: कठोपनिषत् १.१९ -- येयं प्रेते विचिकित्सा
index_terms:
---

लब्धवरद्वयस्य संसाररूपत्वात् तस्यानित्यत्वं सञ्चिन्त्य ततो विरक्तो
मुमुक्षुः सन् नचिकेता आत्मयाथात्म्यज्ञानं तृतीयवरं याचते --

<div class="mulam" markdown="1">
येयं प्रेते विचिकित्सा मनुष्येऽस्तीत्येके नायमस्तीति चैके।  
एतद्विद्यामनुशिष्टस्त्वयाहं वराणामेष वरस्तृतीयः॥१९॥
</div>

**मनुष्ये** प्राणिनि **प्रेते** मृते सति **येयं** **विचिकित्सा** योऽसौ संशयः।
संशयस्वरूपमाह -- अस्तीति।
अयमात्मा देहादिसंघाताद्व्यतिरिक्तो देहान्तरसम्बन्धी **अस्ति**
**इति** एवं **एके** वेदविदो वदन्ति **एके च** नास्तिकाः **अयं** आत्मा देहादिसंघाताद्व्यतिरिक्तो **नास्ति** इति एवं वदन्ति।
**त्वया** गुरुणा **ऽनुशिष्टः** प्रज्ञापितो **ऽहं** **एतत्**
सन्दिग्धमात्मतत्वं यथा **विद्यां** विजानीयां तथा त्वं ब्रूहि इति
योजना। **वराणां** मध्ये **एषः** आत्मज्ञानरूपः **तृतीयो** **वरो** दीयतामित्यर्थः॥१९॥