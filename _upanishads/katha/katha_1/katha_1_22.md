---
layout: layout_upanishad
permalink: /upanishads/katha/1/22
title: कठोपनिषत् १.२२ -- शतायुषः पुत्रपौत्रान्
index_terms:
---

एवं नचिकेतसोक्तो यमस्तस्य वैराग्यपरीक्षणाय नानाविधवरैस्तं प्रलोभयन्नाह --

<div class="mulam" markdown="1">
शतायुषः पुत्रपौत्रान् वृणीष्व बहून् पशून् हस्तिहिरयमश्वान्।  
भूमेर्महदायतनं वृणीष्व स्वयं च जीव शरदो यावदिच्छसि॥२२॥
</div>

**शतायुषः** शतवर्षजीविनः **पुत्रपौत्रान्** पुत्रान् पौत्रांश्च **वृणीष्व** याचस्व।
एवमग्रे क्रिया संबन्धनीया।
तथा **बहून्** **पशून्** गवादिलक्षणान्।
तथा **हस्तिहिरण्यं** हस्तिनः गजान् हिरण्यं काञ्चनं तथा **अश्वान्** सूर्य्याश्वसमानान् हयान्।
**भूमेः** पृथिव्याः **महदायतनं** विस्तृतमण्डलं साम्राज्यं **वृणीष्व** इत्यर्थः।
नन्वल्पायुषः पुरुषस्य सर्वमेतदनर्थकमित्याशङ्क्याह -- स्वयं चेति।
**स्वयं च** त्वं **यावच्छरदः** यावद्वर्षाणि जीवितुं **इच्छसि** तावद्वर्षाणि **जीव** प्राणान् धारयेति योजना॥२२॥


