---
layout: layout_upanishad
permalink: /upanishads/katha/1/23
title: कठोपनिषत् १.२३ -- एतत्तुल्यं यदि मन्यसे वरम्
index_terms:
---

किञ्च --

<div class="mulam" markdown="1">
एतत्तुल्यं यदि मन्यसे वरं वृणीष्व वित्तं चिरजीविकां च।  
महाभूमौ नचिकेतस्त्वमेधि कामानां त्वा कामभाजं करोमि॥२३॥
</div>

**एतेन** मयोक्तेन तृतीयवरेण [**तुल्यं**] सदृशमन्यमपि **वरं** **यदि** **मन्यसे** जानासि तमपि वृणीष्व।
एकैकं पुत्रधनादीनां वरत्वेनोपन्यस्य समुच्चितमधुनाऽऽह - वित्तमिति।
**वित्तं** रत्नादिरूपं **चिरजीविकां** चिरकालपर्यन्तां वृत्तिं **वृणीष्व** इत्यर्थः।
किं बहुनोक्तेन। हे **नचिकेतः**। **महाभूमौ** महत्यां पृथिव्यां **त्वं** राजा **एधि** भव।
**कामानां** कामनीयपदार्थानां मध्ये यो यस्तव **कामः** कामनीयपदार्थोऽस्ति 
**तद्भाजं** भागिनं **त्वा** त्वां **करोमि** इत्यर्थः॥२३॥
