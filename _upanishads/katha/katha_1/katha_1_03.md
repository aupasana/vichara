---
layout: layout_upanishad
permalink: /upanishads/katha/1/03
title: कठोपनिषत् १.३ -- स होवाच पितरम्
index_terms:
---

एवं क्रतुवैगुण्यनिमित्तकं पितुरनिष्टफलमालोच्य मया पुत्रेणात्मदानेनापि पितुः क्रतुवैगुण्यं वारणीयमिति मत्वाऽऽह --

<div class="mulam" markdown="1">
स होवाच पितरं तत कस्मै मां दास्यसीति 
वितीयं तृतीयं तꣳ होवाच मृत्यवे त्वा ददामीति॥३॥
</div>

**स** नचिकेताः **ह** किल **पितरं** उद्दालकं **उवाच** उक्तवान्।
तदेव दर्शयति -- ततेति।
**तत** हे तात **कस्मै** ऋत्विजे **मां** **दास्यसि** दक्षिणार्थं प्रयच्छसि **इति**
एवं **द्वितीयं** **तृतीयं** द्वित्रिवारमुवाच। 
पुत्रस्याभिप्रायमज्ञात्वा क्रुद्धः सन् पिता **तं** पुत्रं **ह** किल **उवाच**।
पितृवचनमभिनयति -- मृत्यवे इति।
**मृत्यवे** यमाय **त्वा** त्वां **ददामीति**॥३॥