---
layout: layout_upanishad
permalink: /upanishads/katha/1/02
title: कठोपनिषत् १.२ -- सोऽमन्यत पीतोदकाः
index_terms:
---

<div class="mulam" markdown="1">
सोऽमन्यत पीतोदका जग्धतृणा दुग्धदोहा निरिन्द्रियाः।  
अनन्दा नाम ते लोकास्तान् स गच्छति ता ददत्॥२॥
</div>

**सः** नचिकेताः **अमन्यत** विचारितवान्।
कथमित्यत आह -- 
**पीतोदका** इत्यादिना पीतमुदकं प्रागेव नाधुना पातुं शक्यं याभिस्ताः पीतोदकाः। 
जग्धं भक्षितं तृणं प्रागेव नाधुना भक्षितुं शक्यं याभिस्ता **जग्धतृणाः**।
**दुग्धदोहाः** प्रागेव दुग्धो दोहः पयो यासां तास्तथा। 
**निरिन्द्रियाः** गर्भधारणशक्तिशून्याः अतिजीर्णा इत्यर्थः। 
**अनन्दा नाम** असुखसंज्ञकाः **ते लोकाः**। 
ये लोकाः यः पुरुषः **ताः** पीतोदकादिविशेषणा गाः **ददत्** दक्षिणाबुद्ध्या प्रयच्छन् 
**सः** यजमानः **तान्** असुखसंज्ञकान् लोकान् **गच्छति** यातीति योजना॥२॥

