---
layout: layout_upanishad
permalink: /upanishads/katha/1/17
title: कठोपनिषत् १.१७ -- त्रिणाचिकेतस्त्रयमेतद्विदित्वा
index_terms:
---

अग्निविज्ञानचयनयोः फलमुपसंहरति --

<div class="mulam" markdown="1">
त्रिणाचिकेतस्त्रयमेतद्विदित्वा य एवं विद्वाꣳश्चिनुते नाचिकेतम्।  
स मृत्युपाशान् पुरतः प्रणोद्य शोकातिगो मोदते स्वर्गलोके॥१७॥
</div>

**एतत्** पूर्वोक्तं **त्रयं** चेतव्यानामिष्टकानां स्वरूपसंख्याचयनप्रकारलक्षणं 
विदित्वा विज्ञाय **त्रिणाचिकेतः** त्रिवारं सम्पादिताग्निः **यः** कोपि पुरुष **एवं** 
**विद्वान्** आत्मभावेन विराड्रूपमग्निं जानन् सन् **नाचिकेतं** **चिनुते** 
नाचिकेतसंज्ञकाग्निध्यानं करोति **स** **मृत्युपाशान्** अधर्माज्ञानरागादिरूपान् 
**पुरतः** शरीरपातात् प्रागेव **प्रणोद्य** त्यक्त्वा **शोकातिगो** मानसदुःखरहितः 
**मोदते** **स्वर्गलोके** वैराजं पदं प्राप्तः सन् हृष्यतीत्यर्थः॥१७॥