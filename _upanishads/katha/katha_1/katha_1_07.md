---
layout: layout_upanishad
permalink: /upanishads/katha/1/07
title: कठोपनिषत् १.७ -- आशाप्रतीक्षे संगतम्
index_terms:
---

यथा शान्तिमनीतोऽग्निः सपरिकरं गृहं दहत्येवमनर्चितोऽतिथिः सर्वं दहतीत्याह --

<div class="mulam" markdown="1">
आशाप्रतीक्षे संगतꣳ सूनृतां चेष्टापूर्ते पुत्रपशूꣳश्च सर्वान्।  
एतद्वृङ्क्ते पुरुषस्याल्पमेधसो यस्यानश्नन् वसतिब्राह्मणो गृहे॥७॥
</div>

अप्रत्यक्षेष्टार्थस्येच्छा आशा, निश्चितसुखेच्छा प्रतीक्षा, ते **आशाप्रतीक्षे**। 
**संगतं** देवताध्यानफलम्।
**सूनृतां** प्रियवाणीं तज्जन्म फलम्।
**इष्टापूर्ते** इष्टमग्निष्टोमादियागः, पूर्तं वापीकूपतडागादेर्निमाणं, तयोः फलम्।
**पुत्रपशूंश्च** पुत्रानौरसान् पशून् सल्लक्षणान्। 
**एतत्** आशादिरूपं **सर्वान्** सर्वं **वृङ्क्ते** नाशयति
अतिथिः **ब्राह्मणो** **यस्य** **अल्पमेधसः** तुच्छबुद्धेः **पुरुषस्य** **गृहे** **ऽनश्नन्**
**वसति**। तस्मात् सर्वदाऽतिथिः पूजनीय इति भावः॥७॥
