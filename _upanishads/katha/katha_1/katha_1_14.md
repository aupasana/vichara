---
layout: layout_upanishad
permalink: /upanishads/katha/1/14
title: कठोपनिषत् १.१४ -- लोकादिमग्निं तमुवाच
index_terms:
---

एवमग्निं स्तुत्वा मृत्युः स्वशिष्यायोवाचेति श्रुतिराह --

<div class="mulam" markdown="1">
लोकादिमग्निं तमुवाच तस्मै या इष्टका यावतीर्वा यथा वा।  
स चापि तत् प्रत्यवदद्यथोक्तमथास्य मृत्युः पुनरेवाह तुष्टः॥१४॥
</div>

**तं** प्रकृं **अग्निं** **लोकानां** पृथिव्यादीनां **आदिं** प्रथमशरीरिणं विराट्स्वरूपं
**तस्मै** नचिकेतसे मृत्युर्यम **उवाच** उक्तवान्। किञ्च **या इष्टकाः** चेतव्या इष्टका
यादृशरूपाः **यावतीः** यत्संख्याकाः **यथा वा** येन प्रकारेणाग्निः चीयते न्यस्यते
तत्सर्वमुक्तवानित्यर्थः।
**स च** नचिकेता **अपि** यथोक्तं **यथा** मृत्युना **उक्तं** **तत् प्रत्यवदत्** स्वस्य ग्रहणशक्तिमावेदयितुमन्ववदत्।
**अथ** अनुवादानन्तरं **अस्य** नचिकेतसोऽनुवादेन **तुष्टः** प्रसन्नः सन् **मृत्युः** अयाचितं वरं दातुकामः **पुनरेवाह** नचिकेतसं प्रत्युक्तवानित्यर्थः॥१४॥
