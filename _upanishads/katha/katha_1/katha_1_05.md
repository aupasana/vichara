---
layout: layout_upanishad
permalink: /upanishads/katha/1/05
title: कठोपनिषत् १.५ -- अनुपश्य यथा पूर्वे
index_terms:
---

गुणवान् पुत्रो वृथा क्रोधवशान्मया दत्त इति शोकयुक्तं पितरमालक्ष्य
पितुरनिष्टजनकं मृषावचनं माभूदिति हितकामनया नचिकेता आह --

<div class="mulam" markdown="1">
अनुपश्य यथा पूर्वे प्रतिपश्य तथापरे।  
सस्यमिव मर्त्यः पच्यते सस्यमिव जायते पुनः॥५॥
</div>

हे तात **यथा** येन प्रकारेण **पूर्वे** तव पितृपितामहादयो वृत्ताः।
यथा च **अपरे** साधवः शिबिदशरथादयो वृत्ताः **तथा** तांश्च **प्रत्यनुपश्य** त्वमवलोकय।
तेषां मिथ्यायजनवर्जनरूपं व्रतमास्थातुमर्हसीत्यर्थः।
नहि मृषा कृत्वा कश्चिदजरोऽमरो वा भवति।
येन मृषा क्रिया सफला स्यादित्याह -- सस्यमिति।
**सस्यमिव** व्रीहियवादिवत् **मर्त्यो** मरणधर्मप्राणिनिकायः **पच्यते**।
कालरूपसूर्येण विनाशोन्मुखीक्रियते जीर्णो म्रियते इति यावत्।
मृत्वा च **सस्यमिव** **पुनः** **जायते** प्रादुर्भवति।
एवं जन्ममरणस्यावश्यंभावित्वान्मां यमाय दत्त्वा
स्ववचनं सत्यं कुर्विति भावः॥५॥