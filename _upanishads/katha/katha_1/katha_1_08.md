---
layout: layout_upanishad
permalink: /upanishads/katha/1/08
title: कठोपनिषत् १.८ -- तिस्रो रात्रीः
index_terms:
---

स्वमन्त्रिभिरेवमुक्तो यमो नचिकेतसमाह --

<div class="mulam" markdown="1">
तिस्रो रात्रीयर्दावात्सीगृहे मेऽनश्नन् ब्रह्मन्नतिथिर्नमस्यः।  
नमस्तेऽस्तु ब्रह्मन् स्वस्ति मेऽस्तु  
तस्मात् प्रति त्रीन् वरान् वृणीष्व॥८॥
</div>

हे **ब्रह्मन्** **यत्** यस्मात् **अतिथिर्नमस्यः**।
नमस्कारार्होऽतिथिस्त्वं **अनश्नन्** अभुञ्जानः सन् 
**मे** मम **गृहे** **तिस्रो** **रात्रीः** **अवात्सीः** उषितवानसि, 
**तस्मात्** तद्दोषशान्त्यर्थं **प्रति** **त्रीन्** रात्रिप्रतिरूपान् रात्रिसमसंख्यान् त्रीन् **वरान्** स्वाभिलषितपदार्थान् **वृणीष्व** मत्तः प्रार्थयस्व।
किञ्च हे **ब्रह्मन्** **ते** तुभ्यं **नमोऽस्तु** **मे** मम **स्वस्ति** भद्रं **अस्तु** इति॥८॥