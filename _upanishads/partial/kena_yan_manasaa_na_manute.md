---
layout: layout_upanishad
permalink: /upanishads/kena/01/05/partial
title: केनोपनिषत् १.५ -- यन्मनसा न मनुते
index_terms:
 - यन्मनसा न मनुते
 - तदेव ब्रह्म त्वं विद्धि
---

<div class="mulam" markdown="1">
यन्मनसा न मनुते येनाहुर्मनो मतम्।  
तदेव ब्रह्म त्वं विद्धि नेदं यदिदमुपासते॥५॥
</div>

**यत्** प्रसिद्धं चैतन्यज्योतिः **मनसा** मनोबुद्धिरूपान्तःकरणेन **न मनुते**
कोऽपि पुरुषो न जानाति **येन** मनसाऽविज्ञातेन चैतन्यज्योतिषा **मनः** मनोबुद्धिरूपमन्तःकरणं **मतं** विज्ञातं स्वकार्यकरणे समर्थम् **आहुः** कथयन्ति
ब्रह्मविदः **तदेव** मनसः प्रकाशकं चैतन्यमेव **ब्रह्म त्वं विद्धि नेदं यदिदमुपासते**
इत्यादि व्याख्यातं पूर्वम्।
एतेन केनेषितं मन इत्यस्योत्तरमुक्तं भवति॥५॥

(**नेदं** मनोविषयभूतं न ब्रह्मेति
शेषः।
इदंशब्दार्थमेवाह -- **यत्** प्रसिद्धम् **इदं** उपाधिविशिष्टं ज्ञातृज्ञानज्ञेयभेदवदनात्मरूपं **उपासते** ध्यायन्ति जनाः।
तन्न ब्रह्मेत्यर्थः॥४॥)



