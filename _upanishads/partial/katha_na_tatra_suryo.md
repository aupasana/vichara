---
layout: layout_upanishad
permalink: /upanishads/katha/02/02/16/partial
title: कठोपनिषत् २.२.१६ -- न तत्र सूर्यो भाति
index_terms:
 - न तत्र सूर्यो भाति
 - तस्य भासा सर्वमिदं विभाति
---

<div class="mulam" markdown="1">
न तत्र सूर्यो भाति न चन्द्रतारकं नेमा विद्युतो भाति कुतोऽयमग्निः।  
तमेव भान्तमनुभाति सर्वं तस्य भासा सर्वमिदं विभाति॥१६॥
</div>

**तत्र** तस्मिन् स्वात्मभूते ब्रह्मणि सर्वावभासकोपि **सूर्यो न भाति** न तद्ब्रह्म प्रकाशयति
**न चन्द्रतारकं** चन्द्रश्च तारकाश्च तेषां समाहारः चन्द्रतारकं **न भाति** न प्रकाशति इमाः सर्वजनप्रसिद्धाः **विद्युतः** तडितो **न भान्ति** न भासयन्ति **अयं** अस्मद्दृष्टिविषयो**ऽग्निः कुतः** कथं भायान्न भायादेव न भासयेदेवेत्यर्थः।
**तमेव** आनन्दात्मानमेव **भान्तं** दीप्यमानं सन्तं **सर्वं** सूर्यादिकं **अनुभाति** तत्प्रकाशानन्तरं प्रकाशाश्रयो भवतीत्यर्थः।
ननु गच्छन्तः पुरुषस्य स्वतन्त्रगतिवत्तेषामपि स्वतन्त्रः
प्रकाशः किं न स्यादित्यत आह -- तस्येति।
**तस्य** स्वप्रकाशरूपस्य ब्रह्मणो
**भासा** दीप्त्या **सर्वमिदं** उक्तं सूर्यादिकं सर्वे **विभाति** प्रकाशाश्रयो भवति। 
न
स्वतन्त्रप्रकाशवानित्यर्थः॥१६॥


