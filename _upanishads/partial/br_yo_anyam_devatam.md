---
layout: layout_upanishad
permalink: /upanishads/aranyaka/01/04/10/partial
title: बृ॰उ॰ १.४.१० -- योऽन्यां देवतामुपास्ते
index_terms:
 - योऽन्यां देवतामुपास्ते
---

<div class="mulam" markdown="1">
अथ योऽन्यां देवतामुपास्तेऽन्योऽसा-
वन्योऽहमस्मीति न स वेद यथा पशुरेव स देवानाम्।
</div>

**यः** कश्चिदब्रह्मवित्स्वात्मनि कर्तृत्वमङ्गीकृत्याऽऽत्मनो व्यतिरिक्तां **देवतां** **अन्योऽहं** उपास्यदेवतायाः सकाशात् **अन्योऽसौ** मत्त उपासनीयो देव इत्येवं भेददृष्ट्या **उपास्ते**
स्तुतिनमस्कारादिना **स** उपासको **न वेद** उपास्योपासकयोस्तत्त्वं न जानाति।
न केवलमेवंभूतोपासकोऽविद्यादोषवानेव किन्तु **पशु**सदृशोऽपि भवतीत्याह -- यथेति।
**यथा** गवाश्वादिपशुर्दोहनवाहनाद्युपकारैरुपभुज्यत एवं **एव सो**ऽविद्वान् **देवानां** मध्य एकैकस्यापि देवस्य पशुवदनेकैरुपकारैरुपभोग्यो भवति।


