---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: page
permalink: /isha
title: ईशावास्योपनिषद् -- मूलम्
mulam: true
---

## <img src="/assets/images/icons/music-solid.svg" class="icon-head">  īśāvāsya upaniṣad

<div class="skt" markdown="1">

### ईशावास्योपनिषत्

- [उपोद्घातः - उपनिषच्छब्दार्थः](/upanishads/isha/upanishad)
- [उपोद्घातः - ईशावास्योपनिषत्](/upanishads/isha/00)

[ॐ पूर्णमदः पूर्णमिदं पूर्णात्पूर्णमुदच्यते।  
पूर्णस्य पूर्णमादाय पूर्णमेवावशिष्यते॥१॥  
ॐ शान्तिः शान्तिः शान्तिः॥](/upanishads/isha/mangala)

[ॐ ईशा वास्यमिदꣳ सर्वं यत्किञ्च जगत्यां जगत्।  
तेन त्यक्तेन भुञ्जीथा मा गृधः कस्यस्विद्धनम्॥१॥](/upanishads/isha/01)

[कुर्वन्नेवेह कर्माणि जिजीविषेच्छतꣳ समाः।  
एवं त्वयि नान्यथेतोऽस्ति न कर्म लिप्यते नरे॥२॥](/upanishads/isha/02)

[असुर्या नाम ते लोका अन्धेन तमसाऽऽवृताः।  
ताꣳस्ते प्रेत्याभिगच्छन्ति ये के चात्महनो जनाः॥३॥](/upanishads/isha/03)

[अनेजदेकं मनसो जवीयो नैनद्देवा आप्नुवन्पूर्वमर्षत्।  
तद्धावतोऽन्यानत्येति तिष्ठत्तस्मिन्नपो मातरिश्वा दधाति॥४॥](/upanishads/isha/04)

[तदेजति तन्नैजति तद्दूरे तद्वन्तिके।  
तदन्तरस्य सर्वस्य तदु सर्वस्यास्य बाह्यतः॥५॥](/upanishads/isha/05)

[यस्तु सर्वाणि भूतान्यात्मन्येवानुपश्यति।  
सर्वभूतेषु चात्मानं ततो न विजुगुप्सते॥६॥](/upanishads/isha/06)

[यस्मिन्सर्वाणि भूतान्यात्मैवाभूद्विजानतः।  
तत्र को मोहः कः शोक एकत्वमनुपश्यतः॥७॥](/upanishads/isha/07)

[स पर्यगाच्छुक्रमकायमव्रणमस्नाविरꣳ शुद्धमपापविद्धम्।  
कविर्मनीषी परिभूः स्वयम्भूर्याथातथ्यतोऽर्थान् व्यदधाच्छाश्वतीभ्यः समाभ्यः॥८॥](/upanishads/isha/08)

[अन्धं तमः प्रविशन्ति येऽविद्यामुपासते।  
ततो भूय इव ते तमो य उ विद्यायाꣳ रताः॥९॥](/upanishads/isha/09)

[अन्यदेवाहुर्विद्ययाऽन्यदाहुरविद्यया।  
इति शुश्रुम धीराणां ये नस्तद्विचचक्षिरे॥१०॥](/upanishads/isha/10)

[विद्यां चाविद्यां च यस्तद्वेदोभयꣳ सह।  
अविद्यया मृत्युं तीर्त्वा विद्ययाऽमृतमश्नुते॥११॥](/upanishads/isha/11)

[अन्धं तमः प्रविशन्ति येऽसम्भूतिमुपासते।  
ततो भूय इव ते तमो य उ सम्भूत्याꣳ रताः॥१२॥](/upanishads/isha/12)

[अन्यदेवाहुः सम्भवादन्यदाहुरसम्भवात्।  
इति शुश्रुम धीराणां ये नस्तद्विचचक्षिरे॥१३॥](/upanishads/isha/13)

[सम्भूतिं च विनाशं च यस्तद्वेदोभयꣳ सह।  
विनाशेन मृत्युं तीर्त्वा सम्भूत्याऽमृतमश्नुते॥१४॥](/upanishads/isha/14)

[हिरण्मयेन पात्रेण सत्यस्यापिहितं मुखम्।  
तत्त्वं पूषन्नपावृणु सत्यधर्माय दृष्टये॥१५॥](/upanishads/isha/15)

[पूषन्नेकर्षे यम सूर्य प्राजापत्य
   व्यूह रश्मीन् समूह तेजः।  
यत्ते रूपं कल्याणतमं तत्ते पश्यामि
   योऽसावसौ पुरुषः सोऽहमस्मि॥१६॥](/upanishads/isha/16)

[वायुरनिलममृतमथेदं भस्मान्तꣳ शरीरम्।  
ॐ क्रतो स्मर कृतꣳ स्मर क्रतो स्मर कृतꣳ स्मर॥१७॥](/upanishads/isha/17)

[अग्ने नय सुपथा राये अस्मान्
   विश्वानि देव वयुनानि विद्वान्।  
युयोध्यस्मज्जुहुराणमेनो
   भूयिष्ठां ते नमौक्तिं विधेम॥१८॥](/upanishads/isha/18)
</div>