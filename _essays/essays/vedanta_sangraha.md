---
layout: layout_essay
permalink: /essays/vedanta_sangraha
title: वेदान्तसङ्ग्रहः रामरायकविविरचितः
index_terms:
---

# a few paṅktīs from rāma rāya kavi's vedānta saṅgraha

<div class="skt" markdown="1">
दृग्दृश्ययोः लक्षणे

- स्वप्रकाशत्वे सति स्वेतरसर्वावभासकत्वं दृशो लक्षणम्। ज्ञेयत्वं दृश्यस्य लक्षणम्। (१.१)

अन्तःकरणं, विज्ञानमयकोशः, मनोमयकोशः

- अन्तर्व्यवहारकरणं अन्तःकरणम्। (१.६)
- अहंवृत्तिमदन्तःकरणं विज्ञानम्। इदंवृत्तिमदहङ्करणं मनः इति शास्त्रवित्समयः। (२.५)

प्रमाता, प्रमाणम्

- अहङ्कारनामकाहंवृत्तिमदन्तःकरणतादात्म्याध्यासवत् तत्प्रतिबिम्बितं च चैतन्यं प्रमाता। (३.१)
- विषयाकारपरिणतान्तःकरणप्रतिफलितं चैतन्यं प्रमाणम्। (३.१) 

अर्थाध्यासः, ज्ञानाध्यासः

- अर्थाध्यासो नाम दोषसंप्रयोगसंस्कारवशात् अतस्मिन् तस्योदयः, यथा शुक्त्यादौ रजतादिः। (३.२)
- ज्ञानाध्यासो नाम दोषादिवशात् अतस्मिन्नुदिते तद्बुद्धिः, यथा रज्ज्वादौ उदिते सर्पादौ सर्पादिबुद्धिः। (३.२)

परमार्थदशा, व्यवहारदशा

- जीवस्य व्यवहारदशा परमार्थदशा चेति अस्ति अवस्थाद्वयम्। 
- तत्र परमार्थदशायां ब्रह्मातिरिकं किमपि नास्ति। 
- सुषुप्तिमृतिमूर्च्छादीनां अत्रैव अन्तर्भावः। 
- व्यवहारदशायां सर्वं अस्ति। स्वप्नजागरयोः अत्रैव अन्तर्भावः। (४.२) 
</div>