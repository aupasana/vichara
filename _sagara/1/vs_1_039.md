---
layout: layout_avarta
permalink: /sagara/1/039
redirect_from:
  - /sagara/039
avarta_num: 39
title: आवर्तः ३९ -- संबन्धनिरूपणम्
skip_title: false
index_terms:
- संबन्धः
---

(1) ग्रन्थस्य विषयस्य (प्रमेयस्य) च प्रतिपाद्यप्रतिपादकभावः संबन्धः। 
ग्रन्थः प्रतिपादकः, विषयः (जीवब्रह्मैक्यं) प्रतिपाद्यः। यत् विषयं विविच्य बोधयति, तत् प्रतिपादकम्। यत् बोध्यते तत्प्रतिपाद्यम्। 

(2) अधिकारिफलयोः प्राप्यप्रापकभावरूपः संबन्धः। 
फलं प्राप्यं, अधिकारी प्रापकः। यद्वस्तु लभ्यते तत् प्राप्यं, यो लब्धो स प्रापकः। 

(3) अधिकारिविचारयोस्तु कर्तृकर्तव्यभावरूपः संबन्धः। 
अधिकारी कर्ता, कर्तव्यो विचारः। 
यः करोति स कर्ता, यत् क्रियते तत्कर्तव्यम्  

(4) ग्रन्थज्ञानयोः जन्यजनकभावः संबन्धः। 
विचारद्वारा ज्ञानं प्रति ग्रन्थो जनकः, ज्ञानं जन्यम्। 
यदुत्पादयति तज्जनकं, यदुत्पद्यते तज्जन्यम्। 
एवमेव *२ संबन्धान्तरमपि बोध्यम्।

यस्तु साधनसम्पन्नो जिज्ञासुः प्रथमं पठेत्।  
इमं तरङ्गं सततं मुक्तोऽसौ नात्र संशयः॥

इति श्रीवासुदेवब्रह्मेन्द्रसरस्वतीविरचिते विचारसागरे अनुबन्धसामान्यनिरूपणं नाम प्रथमस्तरङ्गः।

<div class="footnote" markdown="1">
*१. संबन्धरूपानुबन्धकथने प्रयोजनम् -- 
यस्य वस्तुनो येन सह संबन्धो भवति तस्य तद्विषयेप्युपयोगोऽस्ति। 
यथा कुलालादीनां घटादिना सह संबन्धोऽस्ति, अतः कुलालादयो घटाद्युत्पत्तिविषये उपयुज्यन्ते। 
यस्य येन संबन्धो नास्ति न तस्य तद्विषये उपयोगोऽस्ति। 
यथा चक्षुषो वाय्वाकाशाभ्यां संबन्धाभावात् तद्विषयीकरणे नोपयोगः। 
एवं ग्रन्थब्रह्मणोः संबन्धाभावे ग्रन्थस्य न ब्रह्म विषयो भवेत्। 
ग्रन्थोऽपि न ब्रह्मप्रतिपादकः स्यात्। 
तस्मात् परस्परोपकारसिद्ध्यर्थमनयोः संबन्धः अतद्वयावृत्त्या बोध्यबोधकभावरूपः कल्प्यते। इति।

*२. संबन्धान्तरशब्देन श्रवणादेर्ज्ञानेन सह, ज्ञानस्य च मोक्षेन सह साध्यसाधनभावरूपः संबन्धो विज्ञेयः।
</div>
