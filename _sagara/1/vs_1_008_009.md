---
layout: layout_avarta
permalink: /sagara/1/008
redirect_from:
  - /sagara/008-009
avarta_num: 8
skip_title: true
title: आवर्तः ८-९ -- आक्षेपसमाधानानि
index_terms:
 - पारतन्त्र्यम्
---

## आवर्तः ८ -- तृतीय आक्षेपः

ननु शुद्धे ब्रह्मणीश्वरः कल्पित इति शक्यते वक्तुं, न तु सुतरां त्वयि परिच्छिन्ने। 
अतो निगुर्णब्रह्मस्मरणेनैव कृतानि भवन्तीतरसकलदेवतामङ्गलानि, न तु त्वत्स्मरणादिति चेत् --

<div class="translation-inline" markdown="1">
īśvara is kalpita in shuddha brahma, not in the limited you.
Thus, it is nirguṇa brahma that should be contemplated, 
and not you.
</div>

## आवर्तः ९ -- समाधानम्

उच्यते -- यथा अधिष्ठानभूतरज्ज्वाद्यज्ञानात् सर्पादिभ्रमः, तदधिष्ठानयाथात्म्यज्ञानेन तन्निवृत्तिश्च, तथा सकलजगदधिष्ठानप्रत्यगेकरसब्रह्माज्ञानात् जगत् प्रतीयते, तदापरोक्ष्येण निःशेषं निवर्तते च। 
तच्चाधिष्ठानं ब्रह्म प्रत्यगात्मा अहं **एव**॥

<div class="translation-inline" markdown="1">
Just as ajñāna of thie rope which is the adhiṣṭhāna leads to sarpa bhrama, 
and right knowledge of the adhiṣṭhāna removes the bhrama; 
so also ajñāna of pragtag-ekarasa brahma leads to jagat pratīti, and 
aparokṣa jñāna of the adhiṣṭhāna removes it. 
I am that adhiṣṭhāna brahma, the pratyagātma.
</div>

"अयमात्मा हि ब्रह्मैव सर्वात्मकतया स्थितः।  
इति निर्धारितं श्रुत्या बृहदारण्यसंस्थया॥"

"यच्चाप्नोति यदादत्ते यच्चात्ति विषयानिह।   
यच्चास्य सन्ततो भावस्तस्मादात्मेति गीयते॥"

"तत्त्वमसि" (छा. 6.8.7), "त्वं तदसि।"

"यत्परं ब्रह्म सर्वात्मा विश्वस्यायतनं महत्।"

"सूक्ष्मात्सूक्ष्मतरं नित्यं **तत् त्वमेव त्वमेव तत्**।" (कै. 16)

"एकमाद्यन्तरहितं चिन्मात्रममलं ततम्।  
खादप्यतितरां सूक्ष्मं तद्ब्रह्मासि न संशयः॥" (अन्न. 5.65)"

"अनेन सर्वं ह्येतद्वेद।"

"तदेतत्प्रेयः पुत्रात्प्रेयो वित्तात् प्रेयोऽन्यस्मात्सर्वस्मादन्तरतरं यदयमात्मा।  
स योऽन्यमात्मनः प्रियं ब्रुवाणं ब्रूयात् प्रियं रोत्स्यतीतीश्वरो ह तथैव स्यात्।  
आत्मानमेव प्रियमुपासीत।" (बृ. 1.4.8), 

"आत्मा ह्येषां स भवति।" (बृ. 1.4.10),

"यत्साक्षादपरोक्षाद्ब्रह्म य आत्मा सर्वान्तरः।" (बृ. 3.4.1) 

इत्यादिश्रुतिभ्यः। 

"एव" इत्यवधारणेनांशांशित्वविकारविकारित्वोपास्योपासकत्वादिद्वित्वनिबन्धनो भेदः सुतरां प्रत्यगेकरसस्य मम, चिन्मात्रस्य ब्रह्मणश्च नास्तीति सिद्ध्यति। एतेन कारणाधीनत्वरूपकार्यत्वं प्रकाशाधीनत्वरूपप्रकाश्यत्वं अधिष्ठानाधीनत्वरूपाधेय(रोपित)त्वं चेत्येतत्त्रिविधपारतन्त्र्यं मम न संभवतीति सूच्यते। तस्माच्चिन्मात्रप्रत्यग्रूपस्य मम मङ्गलमेव शुद्धब्रह्मविषयकं मङ्गलं भवति।

<div class="translation-inline" markdown="1">
The word 'eva' indicates that all bhedas including aṁśa-aṁśi, vikāra-vikāri, 
upāsya-upāsaka etc do not apply to pratyagātma that is me, or cinmātra brahma. 
Thus, I am not subject to the limitations (pāratantrya) of kāryatva from another kāraṇa,
prākāśyatva by another prakāśaka or āropitatva on another adhiṣṭhāna.
Thus, maṅgala on me that is cin-mātra-pratyagātma is mañgala on śuddha brahma itself.
</div>
