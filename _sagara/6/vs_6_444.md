---
layout: layout_avarta
permalink: /sagara/6/444
redirect_from:
  - /sagara/444
avarta_num: 444
title: आवर्तः ४४४ -- त्वंपदवाच्यार्थनिरूपणम्
skip_title: false
index_terms: 
---

ईश्वरधर्मविपरीतधर्मा यत्र
वर्तन्ते तादृशजीवचेतनस्त्वंपदवाच्यार्थः। 

अयमभिप्रायः -- 
जीवोऽल्पशक्तिमान्, अल्पज्ञः, परिच्छिन्नः, अनीशः, कर्माधीनः, अविद्यामोहितः,
बन्धमोक्षभाक्, नित्यापरोक्षः। स्वस्वरूपस्य कस्यापि परोक्षत्वाभावात् नित्यापरोक्ष एव जीवः। ईश्वरस्वरूपं तु यद्यपीश्वरस्य प्रत्यक्षं तथापि जीवानां न
प्रत्यक्षम्। अत एवेश्वरः परोक्ष इत्युच्यते। जीवस्वरूपं तु जीवस्येश्वरस्य चेत्युभयोः प्रत्यक्षम्। अत एव जीवः *१ प्रत्यक्ष इत्युच्यते। पूर्वोक्ताल्पशक्तिमत्वादिधर्मविशिष्टो जीवचेतनः त्वंपदवाच्यः।

<div class="footnote" markdown="1">
*२. जीवः स्वस्य निजं स्वरूपमहंपदलक्ष्यार्थं कूटस्थं यद्यपि न जानाति,
तथाप्यहंपदवाच्यार्थभूतमन्तःकरणविशिष्टचैतन्यम्, अथवा स्थूलसूक्ष्मसङ्घातविशिष्टचैतन्यमहमिति जानाति। अतो जीवस्य विवेकात्प्रागपि विशिष्टात्मरूपस्वस्वरूपस्य प्रत्यक्षज्ञानं भवति।
</div>
