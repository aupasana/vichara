---
layout: layout_avarta
permalink: /sagara/6/339
redirect_from:
  - /sagara/339
avarta_num: 339
title: आवर्तः ३३९ -- जाग्रत्स्वप्नयोः साम्यसमर्थनम्
skip_title: false
index_terms: 
---

नैष दोषः। जाग्रत्पदार्थेष्विव स्वाप्नपदार्थेष्वपि कार्यकारणताप्रतीतिरस्ति। मदीया गौर्वत्समजनयत्। मम जाया पुत्रमसूत' इति स्वप्नो
नैसर्गिकः। तत्र युगपदेवोत्पद्यमानेषु स्वाप्नपदार्थेषु गोजायादीनां बहुकाल -
स्थायिता कारणता च प्रतीयेते। वत्सपुत्रादीनां तु पश्चाद्भाविता कार्यता च
प्रतिभासेते। दृष्टिसमये समकाले एवोत्पन्नानां तेषां मध्ये नैवास्ति वस्तुतः
पूर्वपश्चात्कालता परस्परं कार्यकारणता वा। गोर्वत्सस्य च तथैव जायायाः
पुत्रस्य चाविद्यैव साक्षादुपादानम्। एवमेव जाग्रद्दशायामपि केचन पदार्था
अधिककालस्थायिनो ज्यायांसः कारणरूपा इति केचन पदार्था अल्पकालस्थायितनो यवीयांसः कार्यरूपा इति च स्वप्ने इव प्रतिभान्ति। परमार्थतस्तु न
कोऽपि पदार्थः कस्यचिदपि पदार्थस्य कारणभावं वा कार्यभावं वा भजते।
किन्त्वविद्ययैव ते ते पदार्थास्तथा तथा प्रतिभान्ति। तस्मात् स्वप्न इव जाग्रदपि
साक्षादविद्याकार्यमेव।
