---
layout: layout_avarta
permalink: /sagara/6/391
redirect_from:
  - /sagara/391
avarta_num: 391
title: आवर्तः ३९१ -- वेदान्तश्रवणमपि न मोक्षस्योत्पत्तये
skip_title: false
index_terms: 
 - मोक्षः
 - श्रवणम्
---

वेदान्तश्रवणमपि न मोक्षोत्पत्तये श्रुतम्। किन्तु 'नैवास्ति किञ्चित्कर्तव्यं नित्यमुक्तचिदात्मनः' इत्येतदर्थज्ञानायैव श्रवणम्। ईदृशज्ञानोत्पत्तिमात्रेण 'ममास्ति किञ्चित्कर्तव्यम्' इति भ्रान्तिर्निवर्तते। वेदान्तश्रवणादनन्तरमपि यस्य कर्तव्यताप्रतीतिरस्ति स न *३ तत्त्ववित्। अनेनैव कारणेन नित्यनिवृत्तानर्थनिवृत्तिर्नित्यप्राप्तानन्दप्राप्तिश्च वेदान्तश्रवणस्य न फलमिति सुरेश्वराचार्यैर्नैष्कर्म्यसिद्धौ निरूपतिम्। तस्मान्मोक्षस्योत्पत्तिरूपं कर्मणः फलं
मुमुक्षोर्न युज्यते।

<div class="footnote" markdown="1">
*३. ज्ञानामृतेन तृप्तस्य कृतकृत्यस्य योगिनः।  
न किञ्चिदपि कर्तव्यमस्ति चेन्न स तत्त्ववित्॥

विज्ञातब्रह्मतत्त्वस्य यथापूर्वं न संसृतिः।  
अस्ति चेन्न स विज्ञातब्रह्मभावो बहिर्मुखः॥ वि. चू. ४४२॥
</div>
