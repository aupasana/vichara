---
layout: layout_avarta
permalink: /sagara/6/460
redirect_from:
  - /sagara/460
avarta_num: 460
title: आवर्तः ४६० -- स्वप्नग्रन्थस्य समाप्तिः
skip_title: false
index_terms: 
---

इत्थं गुरूपदेशं श्रुत्वा शिष्यः
कृतकृत्योऽभवत् --

इत्थं श्रुत्वा कृतार्थोऽभूद्वाक्यं शिष्यो गुरोर्मुखात्।  
इत्थमन्योऽपि यः कश्चिद्वेद चेच्चिद्विचारणात्॥

निःशेषदुःखनाशात्स सद्य एव विमुच्यते।  
सर्वमेतच्चोपदिष्टं स्वप्नवत् स्वविकल्पितैः॥

गुरुवेदान्तशास्त्राद्यैर्मिथ्याभूतैर्मनःकृतैः।  
श्रुतेऽस्मिन् ग्रन्थरत्ने तु ह्यज्ञानं प्रविनश्यति॥

उपदेशोऽगृधदेवस्य स्वप्ने गुरुकृतोऽप्ययम्।  
मिथ्यावनस्वरूपं तु न नष्टं दुःखकारणम्॥
