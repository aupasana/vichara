---
layout: layout_avarta
permalink: /sagara/6/326
redirect_from:
  - /sagara/326
avarta_num: 326
title: आवर्तः ३२६ -- जाग्रत्स्वप्नयोर्ब्रह्माधिष्ठानकत्वे उभावपि व्यावहारिकौ स्याताम्।
  अथवोभावपि प्रातिभासिकौ स्यातामिति शङ्का
skip_title: false
index_terms: 
---

यथा स्वप्नस्याधिष्ठानं ब्रह्म उपादानं चाविद्या। तथैव वेदान्तसिद्धान्ते
जाग्रति व्यावहारिकपदार्थानामप्यधिष्ठानं ब्रह्म। उपादानं चाविद्यैव भवति।
तत्र जाग्रत्पदार्था व्यावहारिका इति, स्वाप्नपदार्थाः प्रातिभासिका इति
च कथ्यन्ते। एष भेदो न भवितुमर्हति। उभयोरप्यधिष्ठानं ब्रह्मैव भवति।
उपादानं चाविद्यैव भवति। तस्माज्जाग्रत्स्वप्नयोरुभयोरपि व्यावहारिकता
भवितुमर्हति। अथवोभयोः प्रातिभासिकता भवितुमर्हति। उभयोः सत्तावैषम्ये नास्त्युपपत्तिः।
