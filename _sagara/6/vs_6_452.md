---
layout: layout_avarta
permalink: /sagara/6/452
redirect_from:
  - /sagara/452
avarta_num: 452
title: आवर्तः ४५२ -- अवच्छेदवादः
skip_title: false
index_terms: 
---

कतिपयग्रन्थेषु शुद्धसत्त्वगुणोपेतमायाविशिष्टचैतन्यमीश्वरः, मलिनसत्त्वगुणोपेतान्तःकरणोपादानकारणीभूताविद्यांशविशिष्टचैतन्यं जीव इति च कथ्यते। अयमेवावच्छेदवाद इत्युच्यते। वेदान्तेषु
प्रक्रियाभेदाः *१ सर्वे अप्यद्वैतात्मावगमार्था एव। अत एव यया यया प्रक्रियया
जिज्ञासोर्बोधो भवेत्सा सा प्रक्रिया तस्य तस्य समीचीनाभिप्रेता। तथापि
वाक्यवृत्त्युपदेशसाहस्र्यादौ भाष्यकारैराभासवाद एवाभ्युपगतः। तस्मादाभासवाद एव मुख्यः।

<div class="footnote" markdown="1">
*१. सर्वशब्देन कार्यकारणोपाधिवादः, अवच्छिन्नानवच्छिन्नवादः, दृष्टिसृष्टिवादः
इत्यादयो गृह्यन्ते। वेदान्तस्यानेकपक्षानुवादोऽप्यप्पय्यदीक्षितकृतशास्त्रसिद्धान्तलेशाख्यग्रन्थे
कृतः।
</div>