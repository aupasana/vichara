---
layout: layout_avarta
permalink: /sagara/6/395
redirect_from:
  - /sagara/395
avarta_num: 395
title: आवर्तः ३९५ -- कर्मोपासने परम्परया मोक्षस्यापि साधने इत्यन्ये
skip_title: false
index_terms: 
---

यथा कर्मोपासने ज्ञानसाधनत्वेनाङ्गीकृते तथा ज्ञानफलमोक्षसाधने
इत्यप्यङ्गीकर्तुमुचितम्। अत्र दृष्टान्तः यथा जलस्य सेचनं वृक्षस्यो -
त्पत्तिं प्रति वृक्षफलस्योत्पत्तिं प्रति च साधनं तथा कर्मोपासने ज्ञानोत्पत्तिं
प्रति ज्ञानफलमोक्षस्योत्पत्तिं प्रति च साधने भवतः। न च वने स्थितस्य
वृक्षस्य फलं जलसेचनं विनाप्युत्पद्यते इति वाच्यम्। तत्रापि वृक्षस्य मूले
भूमिस्थजलेन संबन्धोऽस्ति। तेन जलेन वृक्षस्य फलमुत्पद्यते। जलसंबन्धाभावे
वृक्षः शुष्येत्। फलमपि नोत्पद्येत। तस्मात्कर्मोपासने ज्ञानस्य ज्ञानफलमोक्षस्य
च साधने।

एवं च कर्म, उपासनम्, ज्ञानं चेति त्रीण्यपि मोक्षस्य साधनानि।
तस्माज्ज्ञान्यपि कर्माण्यनुतिष्ठेदेव।
