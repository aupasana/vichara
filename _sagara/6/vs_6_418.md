---
layout: layout_avarta
permalink: /sagara/6/418
redirect_from:
  - /sagara/418
avarta_num: 418
title: आवर्तः ४१८ -- रागवैराग्ये क्रमेणाज्ञानिनोश्चिह्नभूते
skip_title: false
index_terms: 
---

मोक्षस्य साधनं ज्ञानमेव। अयमर्थः प्रकारान्तरेण वर्ण्यते। हे सोम्य,
देहाभिमानवानज्ञानी, तादृशाभिमानरहितो ज्ञानी च क्रमेण बन्धमोक्षयोर्भाजनभूतौ। अज्ञानी बन्धस्याश्रयः। ज्ञानी च मोक्षस्याश्रयः। रागो वैराग्यं च
क्रमेण तयोर्ध्वजभूतौ। यथा ध्वजो राज्ञो नगरस्य चिह्नं तथा *१ रागोऽज्ञानिनो
लिङ्गम्। वैराग्यं च ज्ञानिनो लिङ्गम्। 

<div class="footnote" markdown="1">
*२. धर्माद्यथा वह्निरनुमीयते तथा रागवैराग्याभ्यामज्ञानिज्ञानिनोः स्वरूपमनुमीयते।
</div>

यद्यप्यज्ञानिनोऽपि वैराग्यमुत्पद्यते
तथापि तस्य वैराग्यं ज्ञानिवैराग्याद्विलक्षणम्। हे सोम्य, शब्दादिविषयेषु
सत्यत्वभ्रान्तिः, रज्जुसर्पवद्विषयो भ्रमरूप इति निश्चयबुद्धिश्च क्रमेण, वायुर्लतामिव, रागं वैराग्यं च सदा चालयतः। रागवैराग्ययोः शैथिल्यं न जनयत
इति यावत्। विषयेषु सत्यत्वबुद्ध्या रागस्य शैथिल्यं दूरीक्रियते। विषयेषु
भ्रमत्वमिथ्यात्वबुद्ध्या वैराग्यस्य शैथिल्यं दूरीक्रियते इति तात्पर्यार्थः।
