---
layout: layout_avarta
permalink: /sagara/6/438
redirect_from:
  - /sagara/438
avarta_num: 438
title: आवर्तः ४३८ -- शक्यलक्षणम्
skip_title: false
index_terms: 
---

लक्षणाज्ञाने शक्यार्थज्ञानमुपयुज्यते।
शक्यसंबन्धस्य लक्षणास्वरूपत्वात्। शक्यार्थज्ञानमन्तरा शक्यसंबन्धरूपलक्षणाज्ञानं न संभवति। अतः शक्यस्य लक्षणमुच्यते। यस्मिन् पदे यस्यार्थस्यावबोधनशक्तिरस्ति तस्य पदस्य सोऽर्थः शक्य इति बोध्यः। शक्यार्थ एव
वाच्यार्थ इति अभिधेयार्थ इति मुख्यार्थ इति चोच्यते। तद्यथा -- अग्निरिति
पदे वह्निरूपार्थावबोधकत्वशक्तिरस्ति। तस्मादग्निपदस्य वह्निः शक्यार्थः, वाच्यार्थः, अभिधेयार्थः, मुख्यार्थश्च भवति। वाच्यार्थबोधकं पदं वाचकमित्युच्यते।
