---
layout: layout_avarta
permalink: /sagara/6/450
redirect_from:
  - /sagara/450
avarta_num: 450
title: आवर्तः ४५० -- प्रतिबिम्बवादः
skip_title: false
index_terms: 
---

विवरणकारमते जीवेश्वरयोरुपाधिरेकमेवाज्ञानम्। जीवेश्वरयोरुभयोरेकाज्ञानोपाधिकत्वादुभयोरल्पज्ञत्वादिप्रसङ्गदोषो न संभवति। यस्मिन्नुपाधौ प्रतिबिम्बो जायते तस्योपाधेरयं स्वभावः प्रतिबिम्बे स्वदोषोपधायकत्वं बिम्बे तदनाधायकत्वमिति। उपाधेः प्रतिबिम्बपक्षपातित्वमिति नियमो
लोके दृष्टः। तथा हि, दर्पणरूपोपाधौ मुखप्रतिबिम्बो जायते। तत्र ग्रीवास्थं
मुखं बिम्ब इत्युच्यते। तत्र दर्पणरूपोपाधिस्थश्यामत्वपीतत्वलघुत्वादिदोषाः
प्रतिबिम्बे विभान्ति। न तु बिम्बे ग्रीवास्थमुखे। एवं दर्पणस्थानीयाज्ञानरूपोपाधौ प्रतिबिम्बभूतजीवे उपाधिरूपाज्ञानहेतुककिञ्चिज्ज्ञत्वादिदोषा वर्तन्ते।
*१ बिम्बरूपेश्वरे न ते दोषाः सन्ति। अत एवेश्वरे सर्वज्ञत्वादयः सन्ति।
जीवे च किञ्चिज्ज्ञत्वादयः।

<div class="footnote" markdown="1">
*१. प्रतिबिम्बवादे शुद्धं ब्रह्मेश्वरः। तस्मिन् सर्वज्ञत्वादिधर्मा अपि स्वतो
न संभवन्ति। तथापि जीवाश्रितकिञ्चिज्ज्ञत्वादिकमपेक्ष्य शुद्धे ब्रह्मणि बिम्बत्वेश्वरत्वसर्वज्ञत्वादिधर्मा आरोपिताः। वस्तुतस्तु जीवेश्वरावुभावपि शुद्धब्रह्मस्वरूपावेव। तत्र न कोऽपि
धर्मः संभवति।
</div>
