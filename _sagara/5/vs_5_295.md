---
layout: layout_avarta
permalink: /sagara/5/295
redirect_from:
  - /sagara/295
avarta_num: 295
title: आवर्तः २९५ -- निर्गुणप्रणवोपासनस्य सगुणप्रणवोपासनस्य च फलम्
skip_title: false
index_terms: 
---

प्रणवोपासनमनेकोपनिषत्सु वर्णितम्। माण्डूक्योपनिषदि विशेषेण वर्णितम्।
तदुपनिषद्व्याख्याने भाष्यकारैरानन्दगिर्याचार्यैश्च विस्पष्टं वर्णितञ्च। तत्र यः
क्रमः स एव वार्तिकारैः पञ्चीकरणग्रन्थे प्रतिपादितः। तादृशप्रौढग्रन्थविचारासमर्थानामनायासेन बोधाय प्रणवोपासनक्रमोऽत्र निरूप्यते --

उपनिषत्सु प्रणवोपासनं द्विधा वर्णितम् -- परब्रह्मरूपेण प्रणवस्योपासनम्,
अपरब्रह्मरूपेण प्रणवस्योपासनं चेति। निर्गुणं ब्रह्म 'परं ब्रह्म' इत्युच्यते।
सगुणं ब्रह्म 'अपरं ब्रह्म' इति कीर्त्यते। परब्रह्मरूपेण प्रणवोपासको
मोक्षमेव लभते। अपरब्रह्मरूपेण प्रणवोपासकस्तु ब्रह्मलोकम् आप्नोति।
इत्थं निर्गुणसगुणभेदेन प्रणवोपासनं द्विविधम्।
