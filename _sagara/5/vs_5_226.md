---
layout: layout_avarta
permalink: /sagara/5/226
redirect_from:
  - /sagara/226
avarta_num: 226
title: आवर्तः २२६ -- वेदेन गुरुणा चाद्वैतज्ञानोदयासंभव इत्यदृष्टेः प्रश्नः
skip_title: false
index_terms: 
---

श्रीसद्गुरुमुखादुपदिष्टवेदान्तवाक्यप्रमाणादद्वैतब्रह्मात्मसाक्षात्कारो जायत इति
पूर्वतरङ्गे उक्तम्। तच्छ्रुत्वा अदृष्टिनामकद्वितीयशिष्य एवं शङ्कते किं
गुरुर्वेदान्ताश्च सत्या उतासत्याः। आद्यपक्षे अद्वैतहानिर्द्वैतसिद्धिश्च।
द्वितीये मिथ्याभूतमरीचिकोदकेन पिपासानपगमवदसत्यभूतगुरुवेदान्तैः संसारदुःखानिवृत्तिः पुरुषार्थासिद्धिश्च। एवं पक्षद्वयेऽप्यद्वैतज्ञानोदयासंभव एवेति
शङ्कराचार्यस्थापितमद्वैतमतमप्रामाणिकमेवेति मम शङ्कां कृपयापनेतुमर्हसीति
शिष्यः पृच्छति।
