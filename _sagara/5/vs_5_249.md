---
layout: layout_avarta
permalink: /sagara/5/249
redirect_from:
  - /sagara/249
avarta_num: 249
title: आवर्तः २४९ -- गुरुवेदान्तादेः संसारदुःखस्य चोभयोरपि व्यावहारिकसत्ताकत्वाद्
  गुरुवेदान्तादिना संसारदुःखनिवृत्तिर्युक्ता
skip_title: false
index_terms: 
---

इत्थं गुरुवेदान्तादेः संसारदुःखस्य चैकैव व्यावहारिकी सत्ता। ततः समसत्ताकत्वात्तयोः
मिथ्यागुरुवेदान्तादिना मिथ्यासंसारदुःखं निवर्त्यतैव। क्षुत्पिपासादिकं तु
प्राणधर्मः। प्राणाः तद्धर्माश्च ब्रह्मज्ञानमन्तरा न निवर्तन्ते। अतः पिपासा
व्यावहारिकसत्ताका। मरीचिकोदकं तु ब्रह्मज्ञानं विनैव मरुभुमिज्ञानेन
बाध्यते। अतो मरीचिकोदकं प्रातिभासिकसत्ताकम्। मरीचिकोदकपिपासयोः
समसत्ताकत्वाभावान्न मरीचिकोदकेन पिपासोपशमो भवति। दाष्टति
तु बाधकगुरुवेदान्तादेर्बाध्यसंसारदुःखस्य च समाना सत्ता। दृष्टान्ते तु
मरीचिकोदकपिपासयोः विषमा सत्ता। तस्माद्दृष्टान्तो विषमो दान्तिकाननुरूपः। विषमत्वम् = भिन्नविषयत्वम्।
