---
layout: layout_avarta
permalink: /sagara/5/276
redirect_from:
  - /sagara/276
avarta_num: 276
title: आवर्तः २७६ -- हिरण्यगर्भोपासकानां प्राणात्मवादः
skip_title: false
index_terms: 
---

हिरण्यगर्भोपासकाः
प्राण एवात्मेति वदन्ति।

तत्रेमां युक्तिमाचक्षते मरणसमये मूर्च्छितस्य पार्श्वस्थाः सति
प्राणेऽयं जीवतीति तदभावेऽयं मृत इति च निश्चिन्वन्ति। 
किञ्च चक्षुःश्रोत्रवागादीन्द्रियाभावे तत्तदिन्द्रियव्यापारोपरमेऽपि अन्धबधिरमूकानां शरीरं
यथावदवस्थितमेव भवति। प्राणोत्क्रमणे तु शरीरं तत्क्षणमेव पतित्वा भयङ्करं
श्मशानवदमङ्गलं च भवति।

किञ्च 'चक्षुष्मानहं पश्यामि श्रोत्रवानहं शृणोमि इति व्यवहारादिन्द्रियविलक्षण आत्मा सिद्धः। स चात्मा क इति जिज्ञासायां सुषुप्तौ
सर्वेन्द्रियोपरमेऽपि प्राणो जागर्ति। प्राणसत्त्वादेव तदा 'अयं जीवति' इति
व्यवहारो भवति। स्थूलशरीरात्प्राणवियोगे तु 'अयं मृतः' इति व्यवहारो
जायते। तस्माज्जीवनमरणव्यवहारयोः शरीरे प्राणसद्भावासद्भावाधीनत्वात्
*१ प्राण एवात्मेति निश्चेयः।

<div class="footnote" markdown="1">
*१. प्राणात्मवादखण्डनम् --
समष्टिप्राणहिरण्यगर्भोपसकमतमसङ्गतम्
।
(१) बाह्यवायुवत्प्राणस्यापि वायुविशेषत्वान्न स आत्मा। (२) प्राणस्यादर्शनं न नियमेन
मरणकारणम्। वृक्षादिषु प्राणादर्शनेऽपि तेषां जीवनात्। मनुष्यस्य मूर्च्छावस्थायामपि क्वचित्
प्राणसत्त्वोपलब्धिर्नास्ति। अथापि मनुष्यो न मृतो भवति। परन्तु जीवत्येव। तस्मादपि
प्राणो नात्मा। (३) अपि च सुषुप्तौ सन्नपि प्राणः धनाद्यपहारिणं चोरं न निवारयति।
न वा बन्धुजनमागतं पुरस्करोति। तस्मात्प्राणो जडः। अतश्च स नात्मा। (४) देहाद्बहिः
प्राणोत्क्रमणे देहस्य मृतत्वप्रसिद्धेः प्राण आत्मेति वचनमप्यसङ्गतम्। देहाद्बहिर्जाठराग्नेर्निर्गमादपि लोके मरणप्रसिद्धेः सत्त्वात्। अतः प्राणोत्क्रमणे मरणप्रसिद्धिर्व्यभिचरिता। श्रु
प्राणश्रैष्ठ्यकीर्तनं प्राणोपासनाविधिस्तुतयेऽर्थवादः। (५) श्रुतौ प्राणमयादिकोशानामात्मत्वप्रतिपादनं स्थूलारुन्धतीन्यायेन सर्वान्तरप्रत्यगभिन्नाधिष्ठानब्रह्मप्रदर्शनार्थम्। (६) श्रुतौ
प्राणस्येन्द्रियैः सह संवादस्य देहे तत्प्रवेशस्य च वर्णनं प्राणाभिमानिदेवताभिप्रायेणेति
ज्ञेयम्। (७) क्षुधया मम प्राणो याति। भोजनेन मम प्राणस्तृप्यतीत्यादिव्यवहाराप्राणो ममताविषय एव भवति। न त्वहंताविषयः। अतो न स आत्मा। (८) स्वप्राणस्य
बहिर्गमनस्यान्तरागमनस्य च वेदनात् तद्वेदनकर्ता साक्षी आत्मा प्राणादन्य
सिद्धम्।
</div>
