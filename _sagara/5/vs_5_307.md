---
layout: layout_avarta
permalink: /sagara/5/307
redirect_from:
  - /sagara/307
avarta_num: 307
title: आवर्तः ३०७ -- ओङ्कारोपासने परमहंसस्यैवाधिकारः
skip_title: false
index_terms: 
---

पूर्वोक्तरीत्या
ओङ्कारस्वरूपं यो जानाति स मुनिः। मननान्मुनिरित्युच्यते। एवमोङ्कारस्य
चिन्तनं मननरूपं भवति। यस्यैवमोङ्कारचिन्तनरूपमननं नास्ति न स मुनिः।
इत्थं माण्डूक्योपनिषदुक्तरीत्या सङ्क्षेपेणोङ्कारचिन्तनं वर्णितम्। नृसिंहतापिन्याद्युपनिषत्स्वप्योङ्कारोपासनक्रमो वर्णितः (नृ. उ. ५)। इदं चोङ्कारचिन्तनं परमहंसानामेव गोप्यं धनम्। बहिर्मुखस्य नास्त्यत्राधिकारः। अत्यन्तान्तर्मुखस्यैवात्राधिकारः। गृहस्थानां नास्त्यत्राधिकारः। दारापत्यवित्तादिपरिग्रहरहितः
परमहंस एवात्राधिकारी।
