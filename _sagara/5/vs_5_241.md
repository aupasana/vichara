---
layout: layout_avarta
permalink: /sagara/5/241
redirect_from:
  - /sagara/241
avarta_num: 241
title: आवर्तः २४१ -- भर्च्छुदृष्टान्तस्य प्रकृतेन योजनम्
skip_title: false
index_terms:
- भर्च्छुः
---

भर्च्छदृष्टान्तस्य प्रकृतेन योजनम्
प्रतारकमन्त्रिवाक्यं
सत्यत्वेन गृह्णन् राजा वने जीवन्तं भच्छु स्वचक्षुषा पश्यन्नपि प्रतारकस्य
मिथ्यावाक्ये विश्वासेन भच्छु पिशाचमेव मन्यमानो यथा सुदूरं प्राद्रवत्,
तथा द्वैतिनां भेदवादे विश्वसन्नपरिपक्वमतिरज्ञानी 'तत्त्वमसि' इति गुरूपदिष्टमहावाक्यजन्यसाक्षात्काररूपब्रह्मात्मैक्याकारान्तःकरणवृत्त्युदयेऽपि भेदवादिनो मिथ्यावाक्यविश्वासेन महत्तरं दुःखमेवानुभवेत्। न तस्य कदापि
ब्रह्मात्मैक्यसाक्षात्कारो भवेत्। भेदवादमसत्यतया गृह्णतो जिज्ञासोरेव महावाक्याद्ब्रह्मात्मैकत्वसाक्षात्कारो भवेत्। तस्मादवैदिकत्वाद्भेदवादो मिथ्या, न
परमपुरुषार्थसाधक इति निश्चित्य तत्र विश्वासो दूरीकर्तव्यः।
