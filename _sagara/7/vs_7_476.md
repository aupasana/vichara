---
layout: layout_avarta
permalink: /sagara/7/476
redirect_from:
  - /sagara/476
avarta_num: 476
title: आवर्तः ४७६ -- सुषुप्तिनिर्विकल्पसमाध्योर्भेदः
skip_title: false
index_terms: 
 - सुषुप्तिः
 - निर्विकल्पसमाधिः
---

सुषुप्तावन्तःकरणवृत्तिर्ब्रह्माकारतां न प्राप्नोति। किन्तु कारणाज्ञानात्मतां
भजते। निर्विकल्पसमाधौ तु ब्रह्माकारतयान्तःकरणवृत्तिर्वर्तते। इत्थम् • सुषुप्तौ
सवृत्तिकान्तःकरणस्याभावः। निर्विकल्पसमाधौ सवृत्तिकान्तःकरणस्य सत्त्वेऽपि न प्रतीतिः। *१ निर्विकल्पसमाधौ अन्तःकरणस्य ब्रह्माकारवृत्त्युत्पत्तौ
सविकल्पसमाध्याभ्यासो हेतुः। तस्मादेव साधनरूपाष्टाङ्गेषु सविकल्पः
समाधिरपि गण्यते। निर्विकल्पसमाधिस्तु तस्य फलम्।

<div class="footnote" markdown="1">
*१. वायूपादानकत्वादग्न्युत्पत्तिस्थितिनाशानां वायुरुपादानकारणमग्नेः। यथा वायोरभावे दीपः प्रशाम्यति। अनुकूलवायुप्रदेशे अचलः प्रकाशते। तथैव समाधावन्तःकरणस्य
सुतरामभावे शरीरं पतेत्। तस्मान्मनोबुद्धिचित्ताहङ्कारादिवृत्तिं विना सूक्ष्मरूपेण निर्वृत्तिकमेवान्तःकरणमास्ते। समाधेरुत्थानसमये समाधिसुखस्मरणसत्त्वात् अननुभूते च स्मरणासंभवात् समाधावपि वृत्तिसद्भावोऽनुमीयते। समाधावन्तः करणाभावे योगिशरीरं पतेदेव
सुप्तदेहवत्। न तु तथा पतति। तस्मात् समाधावन्तःकरणमस्त्येवेति स्वीकर्तव्यमिति
तात्पर्यम्।
</div>
