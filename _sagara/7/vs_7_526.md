---
layout: layout_avarta
permalink: /sagara/7/526
redirect_from:
  - /sagara/526
avarta_num: 526
title: आवर्तः ५२६ -- कारणब्रह्मोपासनाः
skip_title: false
index_terms: 
---

कारणब्रह्मोपासनाप्रकारस्त्वयमेव। ब्रह्म जगत्कारणं सत्यकामत्वसत्यसङ्कल्पत्वसर्वज्ञत्वस्वतन्त्रत्वसर्वप्रेरकत्वसर्वान्तर्यामित्वकृपालुत्वेश्वरत्वादिधर्मविशष्टत्वेन
ध्यायीत। न हि मूर्तिध्यानेऽस्ति शास्त्रस्य तात्पर्यम्। शास्त्रेष्वनेकमूर्तिप्रतिपादनं च नोपासनार्थमेव। किन्तु कारणब्रह्मोपलक्षणार्थमेव। यद्वस्तु
यस्यैकदेशैककालगतत्वेन कदाचिद्व्यावर्तकं तत् तस्य व्यावर्तकत्वेनोपलक्षणमित्युच्यते। 'काकवद्देवदत्तगृहम्' इत्यस्मिन्नुदाहरणे काको देवदत्तगृहस्य
उपलक्षकं भवति। यतो गृहैकदेशे काकः कदाचिदेवोपविष्टो भवति, न सर्वदा।
गृहान्तराद्देवदत्तगृहस्य व्यावर्तकश्च भवति। एवं जगतः कारणे ब्रह्मणि तदेकदेशे कदाचिदेव मूर्तिर्भवति चतुर्भुजत्वादिरूपा। तस्माद्व्यावर्तकत्वादुपलक्षका
भवति। उपलक्षणस्य चेदं प्रयोजनम्। यत् विशेषवस्तुस्वरूपज्ञानोत्पत्तिरेव।
यथा काकेन देवदत्तगृहज्ञानमेव जायते। नास्ति च प्रयोजनान्तरम्।
चतुर्भुजत्वादितत्तदाकारविशेषैर्निराकारकारणब्रह्मज्ञानमेवोपासनार्थमूर्तिकथने
तथा
प्रयोजनं नान्यत्।
