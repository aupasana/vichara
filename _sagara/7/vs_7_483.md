---
layout: layout_avarta
permalink: /sagara/7/483
redirect_from:
  - /sagara/483
avarta_num: 483
title: आवर्तः ४८३ -- ज्ञानिनो बाह्यप्रवृत्तिर्न संभवति इत्याक्षेपः
skip_title: false
index_terms: 
---

ज्ञानिनश्चित्तं निरालम्बनतया न तिष्ठति। प्रारब्धबलात्समाधेरुत्थितस्यापि समाध्यनुभूतपरमानन्दस्मृतिः स्यादेव। तस्मादुत्थानसमयेऽपि ज्ञानिनश्चित्तं न निरालम्बं भवति। भोजनादिप्रवृत्तिरपि ज्ञानिनः केवलं प्रारब्धकर्मजन्यैव। तथापि भोजनादिव्यवहारेषु दुःखमस्तीति ज्ञात्वैव ज्ञानी प्रवर्तते।
भोजनादिप्रवृत्तिरपि यस्य समाधिसुषुप्तिविरोधित्वेन शरीरनिर्वाहकतया प्रतीता
खेदरूपैव भवति। तस्य न तत्राधिका प्रवृत्तिर्जायते। एवमनेके आचार्या इममेव
पक्षं स्वीकुर्वन्ति। जीवन्मुक्तानन्दोऽपि बाह्यप्रवृत्तौ न जायते। किन्तु निवृत्तावेव
जायते। अतो जीवन्मुक्तिसुखार्थिनो ज्ञानिनो बाह्यप्रवृत्तिरेव न स्यात्।
