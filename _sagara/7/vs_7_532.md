---
layout: layout_avarta
permalink: /sagara/7/532
redirect_from:
  - /sagara/532
avarta_num: 532
title: आवर्तः ५३२ -- अन्धगोलाङ्गूलन्यायः
skip_title: false
index_terms: 
---

कस्यचिद्धनिकस्य पुत्रं सर्वाभरणभूषितं चोरा वनमानीयाभरणान्यपि
सर्वाण्यपहृत्य तन्नेत्रे बद्धा विजने विसृज्य जग्मुः। तदा तत्र रुदन्तं तं बालं
निर्दयः कश्चिदतिवञ्चकोऽतिबलिष्ठमुन्मत्तं कञ्चिद्बलीवर्दं लाङ्गूले तद्धस्तेन
ग्राहयित्वा मा त्यजास्य लाङ्गूलम्। शीघ्रं स्वग्राममनेन प्राप्नोषीत्यवोचत्। स
च दुःखी बालस्तद्वचनं विश्वस्य तदुक्तमनुष्ठाय ततोऽपि महत् दुःखमनुभूय
विनष्टोऽभूत्। तद्वद्विषयरूपाश्चोरा विवेकाख्यं नेत्रं पिधाय संसारवने मुमुक्षुं
सन्त्यजन्ति। तदा *१ भेदवादी मतान्तरस्थो निर्दयवञ्चकोऽन्यशास्त्रसिद्धान्ते
तस्य विश्वासं जनयित्वा 'अस्मदुपदेश एव तव परमसुखप्राप्तिहेतुः मा त्यजैनम्' इति उपदिशति। मन्दतमो ह्यधिकारी तद्वाक्यमेव विश्वस्य तदुक्तमाचरन् परमपुरुषार्थसुखरहितो जननमरणरूपं महद्दुःखमनुभवेत्। अतः
शास्त्रान्तराणि मुमुक्षुणा म्लेच्छशास्त्रवद्दूरतस्त्याज्यान्येव।

<div class="footnote" markdown="1">
*१. भेदवादिनो ह्याचार्याः स्वयमपि स्वशास्त्रोक्तपरमेश्वरप्राप्तिरूपमोक्षाद्यनुभवशून्या
वर्तन्ते। क्रमशोऽप्युक्तोपासनादिरूपमोक्षसाधनरहिताः शिष्यवित्तापहारार्थं शिष्यत्वेनान्यान् वशीकर्तुं स्वसमयसंप्रदायचिह्नितसाङ्केतिकमन्त्रोपदेशं कुर्वन्ति। अस्मदु
शास्त्रीयात्सन्मार्गाद्भ्रष्टानां सतां यावज्जीवं जन्म निष्फलं किल स्यादिति परितापो न तेषां
जायते। एवं दयाविरहिता व्यञ्चका एव भेदवादिनो द्वैतिनः।
</div>
