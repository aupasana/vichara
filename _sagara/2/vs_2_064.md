---
layout: layout_avarta
permalink: /sagara/2/064
redirect_from:
  - /sagara/064
avarta_num: 64
title: आवर्तः ६४ -- साक्षिणो नानात्वेऽप्येकेन ब्रह्मणैक्यं संभवति
skip_title: false
index_terms:
- साक्षी
---

यदुक्तं -- "साक्षिणोऽनेकत्वात्, एकत्वाच्च ब्रह्मणः, अनेकसाक्षिणामेकेन ब्रह्मणैक्यं न युज्यते,
यदि युज्यते तर्हि ब्रह्मण इव साक्षिणोऽपि सर्वशरीरवर्तित्वव्यापकत्वैकत्वसिद्ध्या युगपत्सर्वशरीरेषु सुखदुःखसाक्षात्कारप्रसङ्गः" इति, तन्न।

यतः **साक्षी द्विविधः**, ईश्वरसाक्षी जीवसाक्षी चेति।
तत्राद्य एक एव।
द्वितीयोऽनेकः परिच्छिन्नश्च, तथापि व्यापकब्रह्मणो न भिन्नः।
यथा घटाकाशो नाना परिच्छिन्नोऽपि महाकाशादनन्यतया महाकाशस्वरूप एव भवति,
तथा जीवसाक्षी नाना परिच्छिन्नोऽपि तत्त्वतो ब्रह्माभिन्नतया ब्रह्मैव भवति।

<div class="footnote" markdown="1">
</div>
