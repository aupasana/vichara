---
layout: layout_avarta
permalink: /sagara/2/070
redirect_from:
  - /sagara/070
avarta_num: 70
title: आवर्तः ७० -- चतुर्थसामग्र्यभावः
skip_title: false
index_terms: 
---

बन्धात्मनोरन्योन्यं सादृश्यरूपप्रमेयदोषोऽपि नास्ति, तमःप्रकाशवद्विरुद्धस्वरूपत्वात्तयोः।
आत्मा = प्रत्यक् आन्तरश्च ; बन्धः=अनात्मा पराक् बाह्यश्च।
आत्मा विषयी = प्रकाशकः,
बन्धस्तु विषयः = प्रकाश्यो जडश्च।
प्रतीचि पराचः पराचि प्रतीचश्चाध्यासो न संभवति।
पुत्राद्यपेक्षया स्वदेहः प्रत्यक्, स्वदेहे पुत्रादीनां पुत्रादौ स्वदेहस्य चाध्यासो न भवति।
तथा विषये विषयिणः विषयिणि
विषयस्य चाध्यासो न भवति।
विषयात्मकघटादिषु दीपादिविषयिणां, दीपादौ वा घटादीनां नाध्यासः।
एवमेव सादृश्याभावात् प्रतीचि विषयिण्यात्मनि
पराचो विषयस्यानात्मनो बन्धस्य नैवाध्यासः संभवति।
प्रत्यक्पराचोर्यथा परस्परं विरोधः, एवं विषयविषयिणोरपि।
तस्मादीदृशयोरात्मानात्मनोः
सादृश्याभावादात्मनि बन्धाध्यासो न शक्यते वर्णयितुम्।

<div class="footnote" markdown="1">
</div>
