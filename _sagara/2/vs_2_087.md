---
layout: layout_avarta
permalink: /sagara/2/087
redirect_from:
  - /sagara/087
avarta_num: 87
title: आवर्तः ८७ -- तत्र समाधानम्
skip_title: false
index_terms: 
---

नैवायं साधुराक्षेपः।
तथा हि, नष्टज्ञानकर्मादिकं यदि क्रमेणाध्यासस्वर्गनरकादिहेतुर्भवेत् तदा मृतकुलालनष्टदण्डचक्रादयोऽपि
घटादिकार्यं जनयेयुः।
यथा रज्जुसर्पाध्यासस्य व्यवहितपूर्वकालवर्ति सर्पज्ञानं
कारणं, यथा च स्वर्गनरकादिप्राप्तेः व्यवहितपूर्वकालवर्तिशुभाशुभकर्माणि
कारणानि, तथा घटस्यापि व्यवहितपूर्वकाले, इदानीं विनष्टकुलालदण्डचक्रादयोप्यभूवन्नेवेति तैरपि घटाद्युत्पद्येतैव।
न तु तथा विनष्टैः कुलालादिभिः
घट उत्पद्यमानो दृष्टः।
तस्माद्वयवहितपूर्वकालवर्ति कारणं न कार्यं जनयेत्,
किन्त्वव्यवहितपूर्वकालवर्त्येव कारणं कार्योत्पादनक्षम मिति युक्तम्।

