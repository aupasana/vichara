---
layout: layout_avarta
permalink: /sagara/2/065
redirect_from:
  - /sagara/065
avarta_num: 65
title: आवर्तः ६५ -- सुखदुःखादयो वृत्त्यारूढसाक्षिविषयाः
skip_title: false
index_terms: 
---

सुखदुःखादयोऽन्तःकरणवृत्तेर्न विषयीभवन्तीति यदुक्तं, नैतदस्ति।
यद्यपि सुखदुःखादयः
साक्षिमास्याः, ते च साक्षिणो नाना; तथापि न केवलः साक्षी सुखदुःखादीन् भासयति, किन्तु वृत्तिद्वारैव।
तथा हि यदाऽन्तःकरणस्य सुखदुःखाद्याकारः परिणामो भवति, तदैवान्तःकरणस्यान्यापि वृत्तिः सुखदुःखादिविषयकज्ञानाकारा भवति।
तादृशज्ञानरूपवृत्त्यारूढः साक्षी सुखदुःस्वादीन् प्रकाशयति।
अनया रीत्या सुखदुःखादयः साक्षिणो विषयीभवन्ति। वृत्तिमन्तरा तु न केवलसाक्षिणो विषयीभवन्ति; इति हि प्राचीग्रन्थकारा आहुः।
अत्रैतदाकूतम् -- केवलेप्याकाशे 'घटाकाश' इति नाम
जलाहरणादिकं कार्यं च घटरूपोपाधिदृष्टिमनु प्रतीयते, न तु तामुपाधिदृष्टिं विना।
उपाधिदृष्ट्यभावे त्वाकाश एव केवलः प्रतीयते।
अतो घटाकाशोऽपि
महाकाश एव, विकारस्य वाचारम्भणमात्रत्वेन मिथ्यात्वात्।
एवमेव साक्षाच्छुद्धचैतन्यमात्रं *१ 'सांक्षी' इति नाम सुखदुःखादिधर्माश्रयान्तःकरणप्रकाशकत्वरूपकार्यं चान्तःकरणरूपोपाषिदृष्टिमनुसृत्यैव प्रतीयते, न तु तां विना।
उपाधिष्ट्यभावे तु चिन्मात्रमेव केवलं भासते।
अतः साक्ष्यपि ब्रह्मैव।
ईदृगभिप्रायेणैवोक्तं 'साक्षी एक एव' इति, यत उपाधिप्रयुक्तभेददृष्टिमन्तरा
साक्षिणोऽनेकत्वपरिच्छिनत्वादिकं न स्वतोऽवभासते।
अयमेव साक्षी जीववाचकत्वंपदलक्ष्यार्थः।
उपरिष्टादेतत्स्पष्टीक्रियते।
इत्थं जीवब्रह्मैक्यमस्य
ग्रन्थस्य विषय इति युक्तमेवोक्तम्।

<div class="footnote" markdown="1">
*१ यथा स्वतः शुभ्रे पत्रे मषीरेखाभिरक्षराणीव भासन्ते।
वस्तुतस्त्वक्षराणां
पत्रस्य च शब्दतः केवल भेदः।
मषीरूपोपाधिदृष्टिमन्तरा पृथगक्षराणामनुपलम्भात्,
शुद्धपत्रमात्रस्य विशिष्टत्त्वाच्च।
तथाऽन्तःकरणरूपोपाधिजनितभेददृष्टिमन्तरा
साक्षीति नामापि न सिद्ध्यति, शुद्धचिन्मात्रमेवास्ते।
</div>
