---
layout: layout_avarta
permalink: /sagara/2/066
redirect_from:
  - /sagara/066
avarta_num: 66
title: आवर्तः ६६ -- बन्धः सत्य इत्याक्षेपः
index_terms:
- बन्धः
- ज्ञानम्
- अध्यासः
- अर्थाध्यासः
- ज्ञानाध्यासः
- स्वरूपाध्यासः
- संसर्गाध्यासः
---

अहङ्कारादिदेहान्तानात्मभूतदृश्यवस्तुजातं सर्वमपि **बन्ध** इत्युच्यते।
स बन्धो यद्यध्यस्तः स्यात्तर्हि ज्ञानेन
निवर्त्यत।
अनध्यस्तश्चैन्नैव ज्ञानेन निवर्त्येत।
**ज्ञानस्य** ह्येषः स्वभावः -- यत्
स्वविषयीभूतवस्तुनिष्ठाज्ञानतत्कार्याध्यासनिवर्तकत्वमिति।
यथा रज्जुसाक्षात्कारः
स्वविषयीभूतरज्ज्वध्यस्तसर्पादीन् रज्ज्वज्ञानञ्च निवर्तयति।
भ्रमज्ञानविषयीभूतमिथ्यावस्तु तद्विषयकभ्रान्तिज्ञानं च *१ **अध्यास** इत्युच्यते।
यत्र यद्वस्तु मिथ्यात्वमन्तरा
परमार्थतो वर्तते, नास्ति तस्य ज्ञानान्निवृत्तिः।
एवमात्मन्यप्यहङ्कारादिबन्धो
यद्यध्यस्तः स्यात् तर्हि ज्ञानेन निवर्त्येत।
आत्मनि मिथ्याभूतबन्धाध्याससामग्री नास्ति, तथाप्यात्मनि प्रतीयते च बन्धः।
तस्माद्बन्धः सत्य एव भवितुमर्हति।
सत्यत्वादेव ज्ञानेन बन्धनिवृत्त्याशा निरर्थिकैव।

<div class="footnote" markdown="1">
*१. **अध्यासो** नामातस्मिंस्तद्बुद्धिः -- 
अतस्मिन् = कालत्रयेऽपि सर्पाभाववति
रज्ज्वादौ तद्बुद्धिः = प्रातिभासिकसर्पादिबुद्धिः।
तादृशसर्पादि तज्ज्ञानं चाध्यास
इत्युच्यते।
अयञ्चाध्यासो द्विविधः -- अर्थाध्यासो ज्ञानाध्यासश्चेति।
भ्रान्तिज्ञानविषयीभूतमिथ्यासर्पादिः **अर्थाध्यासः**।
तादृशमिथ्यार्थज्ञानं **ज्ञानाध्यासः**।
इदञ्च ज्ञानं परोक्षत्वापरोक्षत्वधर्मभेदाद्विविधं।
तच्च विषयाधीनं।
ज्ञानाध्यास एव 'मिथ्याज्ञानं' 'भ्रान्तिः'
इति चोच्यते।
अर्थाध्यासोऽपि स्वरूपाध्यासः संसर्गाध्यासभेदेन द्विविधः।
अज्ञानतत्कार्यादीनां चेतने आत्मनि **स्वरूपाध्यासः**।
सच्चिदानन्दरूपस्यात्मनो ऽज्ञानतत्कार्यादौ **संसर्गाध्यास**मात्रम्।
</div>
