---
layout: layout_avarta
permalink: /sagara/2/051
redirect_from:
  - /sagara/051
avarta_num: 51
title: आवर्तः ५१ -- पूर्वावर्तस्य तृतीयं प्रष्टव्यम्
skip_title: false
index_terms:
- मलम्
- विक्षेपः
- आवरणम्
---

प्रौढग्रन्थैर्मन्दमतीनां मुमुक्षूणां बोधानुदयादयं ग्रन्थो यद्यपि तेषां मोक्षोपयोगी स्यात् तथापि मुमुक्षामात्रेणास्मिन् ग्रन्थे प्रवृत्तिर्न जायेत। 
विवेकवैराग्यशमदमादिसाधनकलापयुक्तमुमुक्षुजनासंभवादिति शङ्कमानो विकल्प्यते -- 
किमधिकारिणो बहवो न सन्ति उत नैकोऽपीति। 

आद्ये इष्टापत्तिः सर्ववादिसंप्रतिपत्तेः। 
न द्वितीयः -- ज्ञानयोग्याधिकार्येव नास्तीत्येतदसङ्गतमेव। 

तथा हि, सर्वेषामप्यन्तःकरणं निसर्गत एव मलविक्षेपस्वरूपावरणाख्यदोषत्रयदूषितं वर्तते। 
**मलम्** = पापं, **विक्षेपः** = चाञ्चल्यं, **आवरणं** = स्वरूपाज्ञानम्। 
तत्र शुभकर्मणा मलस्य, उपासनया विक्षेपस्य, ज्ञानेन स्वरूपावरणस्य च निवृत्तिर्जायत एव। 
यस्यान्तःकरणे मलविक्षेपादिदोषाः सन्ति न सोऽधिकारीति सिद्धम्। 
यस्य तु पुनरिह जन्मनि जन्मान्तरे वाऽनुष्ठितशुभकर्मोपासनादिभिर्मलविक्षेपादिदोषा अन्तःकरणान्निवृत्ताः, स एव वेदान्तविचारजनितज्ञाने मुख्यो योग्याधिकारी भवति। 
तस्यास्मिन् ग्रन्थे जायेतैव प्रवृत्तिः।

<div class="footnote" markdown="1">
</div>
