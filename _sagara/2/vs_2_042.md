---
layout: layout_avarta
permalink: /sagara/2/042
redirect_from:
  - /sagara/042
avarta_num: 42
title: आवर्तः ४२ -- सुखप्राप्तिविषयकाक्षेपाः
skip_title: false
index_terms:
- मुमुक्षा
- अधिकारी
---

मोक्षलक्षणघटकविशेष्यांशे ब्रह्मावाप्तिरूपेऽपि न कस्यापीच्छा जायेत। 

तथाहि यदेव वस्तु प्रागनुभूतं तज्जातीयवस्त्वन्तरस्यैव सुखसाधनत्वेन संप्राप्ताविच्छा सर्वेषां जायेत, नाननुभूतसंप्राप्तौ। 
यथा देशान्तरेषु विद्यमानेष्वत्यद्भुतेष्वप्यनिर्ज्ञातेषु पदार्थेषु, तत्प्राप्तीच्छा न कस्यापि जायत एव। 
(1) तद्वदेवात्रापि मुमुक्षोरधिकारिणः प्राङ्न ब्रह्मविषयकज्ञानमस्ति। 
(2) यस्य तु ब्रह्मज्ञानमस्ति स नाधिकारी, तस्य मुक्तत्वात्। 
मुक्तस्य च मुमुक्षानुपपत्तेरधिकाराभावः। अतो वेदान्तश्रवणात् पूर्वमनिर्ज्ञातस्य ब्रह्मणो ऽवाप्तीच्छा कस्यापि नोन्मिषत्येव। 

इत्थं समूलाज्ञानजगन्निवृत्त्यात्मके, तदुपलक्षितब्रह्मावातिरूपे च मोक्षे न जायेतैवेच्छा कस्यचिदपि। 
तस्मादधिकारी मुमुक्षुर्न कोऽपि सिद्ध्यति।

<div class="footnote" markdown="1">
</div>
