---
layout: layout_avarta
permalink: /sagara/2/069
redirect_from:
  - /sagara/069
avarta_num: 69
title: आवर्तः ६९ -- द्वितीयतृतीयसामग्र्यभावः
skip_title: false
index_terms: 
---

प्रमातृप्रमाणदोषावपि बन्धाध्यासकारणभावं न भजतः।
प्रमात्रादिनिखिलप्रपञ्चो ऽध्यासरूप इति, 
स चाध्यास एव बन्ध इति च *४ वेदान्तसिद्धान्तः।
तथा च बन्धाध्यासात् पूर्वं
प्रमातृप्रमाणस्वरूपस्यैवासिद्धेस्तद्गतदोषाणां सुतरामसिद्धिः।
तस्मात् प्रमातृप्रमाणदोषासिद्धेर्बन्धाध्यासो न सिद्ध्यति।

<div class="footnote" markdown="1">
(४) चैतन्यरूपब्रह्मणोऽन्यस्याज्ञानतत्कार्यभूतस्थूलसूक्ष्म प्रपञ्चस्य द्वैतमात्रस्य सर्वस्यापि दृश्यस्य चैतन्ये ब्रह्मण्यध्यस्ततया ऽन्तःकरणात्मकप्रमातुरिन्द्रियात्मकप्रमाणस्य च
दृश्यान्तर्गतत्वेन प्रमातृप्रमाणे अप्यध्यस्ते एव।
तस्मात् प्रपञ्चाध्यासात् पूर्वं प्रमात्रादयः प्रपश्चाध्यासकारणत्वेन न सिद्ध्यन्तीत्युपनिषत्सिद्धान्तः।
</div>
