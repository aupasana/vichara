---
layout: layout_avarta
permalink: /sagara/2/043
redirect_from:
  - /sagara/043
avarta_num: 43
title: आवर्तः ४३ -- अधिकार्यभावं प्रकारान्तरेण प्रतिपादयति
skip_title: false
index_terms:
- अधिकारी
---

सर्वोपि विषयसुखमेव वाञ्छति। 
तपस्विनोऽपि पारलौकिकभोगाभिलाषेणैवैहिकान् भोगान् परित्यज्यानेकविधक्लेशान् सहन्ते। 
तथा चैहिकेभ्यो वाऽऽमुष्मिकेभ्यो वा विषयसुखेभ्य एव सर्वे स्पृहयन्ति। 
नैवेदमस्ति विषयसुखं मोक्षे। 
ततो न कोऽपि मोक्षसाधनमिच्छेत्। 
ततश्च मोक्षेच्छारूपा मुमुक्षा न कस्यापि सिद्ध्येत्। 
किञ्च ब्रह्मादिस्तम्बान्तस्य लोकस्य विषयसुखाशापाशपरवशीकृतचित्तत्वात् वैराग्यो परमशमदमादिसाधनं न कस्यापि सिद्ध्येत्। 
तस्मात् साधनचतुष्टयसंपन्नस्याधिकारिणो ऽभावाद्विफलोऽयं ग्रन्थारम्भः।

<div class="footnote" markdown="1">
</div>
