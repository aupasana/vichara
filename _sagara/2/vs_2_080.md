---
layout: layout_avarta
permalink: /sagara/2/080
redirect_from:
  - /sagara/080
avarta_num: 80
title: आवर्तः ८० -- मुमुक्षोः प्रारब्धं भोगेन पश्यति
skip_title: false
index_terms: 
---

वर्तमानजन्मनि
काम्यनिषिद्धकर्माननुष्ठानादूर्ध्वाधोलोकप्राप्तिर्न संभवति।
जन्मान्तरीयाणां
प्रारब्धफलानां निषिद्धकाम्यकर्मणां भोगेनैव क्षयः।
नित्यनैमित्तिककर्माननुष्ठानजन्यप्रत्यवायरूपपापं तदनुष्ठानेन मुमुक्षोर्न जायते।
जन्मान्तरसञ्चितनिषिद्धकर्माणि साधारणप्रायश्चित्तेन निवर्तन्ते।
जन्मान्तरसञ्चितकाम्यकर्माणि तु
मुमुक्षोरिच्छाभावादेव फलं न प्रयच्छन्ति।
तस्मान्मुमुक्षुणा नित्यनैमित्तिकसाधारणप्रायश्चित्तरूपाणि कर्माण्यनुष्ठेयानि।
वर्तमानजन्मनि बुद्धिपूर्वमाचरितपापकर्मक्षयार्थमसाधारणप्रायश्चित्तमप्यनुष्ठेयमेव।

