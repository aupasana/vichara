---
layout: layout_avarta
permalink: /sagara/2/050
redirect_from:
  - /sagara/050
avarta_num: 50
title: आवर्तः ५० -- पूर्वावर्तस्य द्वितीयं प्रष्टव्यम्
skip_title: false
index_terms: 
---

यद्यप्यस्य ग्रन्थस्य मोक्षहेतुत्वमस्ति तथापि प्राचीनैः प्रौढग्रन्थान्तरैः साधनतममोक्षोपायस्य सम्यक्प्रतिपादितत्वाद्विफलोऽयं ग्रन्थ इति वदन् वादी प्रष्टव्यः -- 
कानि तानि साधनतमानि ग्रन्थान्तराणीति। 
स यद्याह-- जीवब्रह्मैक्यबोधकनिखिलोपनिषद्गीतासूत्रतद्भाष्यादयो ऽनेकग्रन्थाः प्रौढाः प्रागेव सिद्धाः। 
तेभ्यो ग्रन्थेभ्यो ज्ञानद्वारा मोक्षः सिद्ध्यति, अतोऽयं ग्रन्थो विफल इति -- 
तर्हि तादृग्ग्रन्थविचारासमर्थानां मुमुक्षूणां तादृशग्रन्थैर्ज्ञानोदयासंभवात्,
अत्र च मन्दमतीनां तीव्रतरमुमुक्षूणां प्रवृत्तिसंभवाच्च सफलोऽयं ग्रन्थ इति प्रतिब्रूयात्।

<div class="footnote" markdown="1">
</div>
