---
layout: layout_avarta
permalink: /sagara/4/175
redirect_from:
  - /sagara/175
avarta_num: 175
title: आवर्तः १७५ -- मेघाकाशः
skip_title: false
index_terms: 
---

तावानाकाशः,
मेघस्थितये यावानाकाशोऽवकाशं ददाति
मेघजले प्रतिबिम्बिताकाशश्चेत्युभयं मिलित्वा मेघाकाश
इत्यभिधीयते। नन्वाकाशेऽस्ति मेघः। तत्र मेघे जलमाकाशप्रतिबिम्बश्चास्तीत्यत्र किं मानमिति चेन्न। यद्यपि मेघे जलस्याकाशप्रतिबिम्बस्य च न प्रत्यक्षतो ग्रहणमथाप्यनुमानेन ग्रहणं संभवत्येव। तथा हि, मेघाज्जलवृष्टेर्दर्शनात्तत्र जलमस्तीत्यनुमीयते। यदि मेघे जलं न स्यात्तर्हि ततो
जलवृष्टिर्न स्यात्। किञ्च, मेघस्थं जलमाकाशप्रतिबिम्बविशिष्टम्, स्वच्छद्रव्यत्वात्,
दर्पणादिवत्' इत्यनुमानेन मेघस्थजले आकाशप्रतिबिम्बानुमानं च सिद्ध्यति।
यद्यस्ति जलं तर्हि तज्जलमाकाशप्रतिबिम्बेन विना न स्यादिति हि नियमः।
एवं मेघे जलम्, तत्राकाशप्रतिबिम्बश्चानुमानेन प्रसिद्ध्यति।