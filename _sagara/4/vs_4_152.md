---
layout: layout_avarta
permalink: /sagara/4/152
redirect_from:
  - /sagara/152
avarta_num: 152
title: आवर्तः १५२ -- रज्जुज्ञानेन सर्पज्ञानं न निवर्तेतेत्याक्षेपः
skip_title: false
index_terms: 
---

रज्जुज्ञानेन सर्पज्ञानं न निवर्तेतेत्याक्षेपः
ननूक्तप्रकारेण रज्जुज्ञानेन सर्पे निवृत्तेऽपि सर्पविषयकज्ञानं नैव निवर्तेत। सर्पस्याधिष्ठानं
रज्ज्ववच्छिन्नचैतन्यम्, सर्पज्ञानस्याधिष्ठानं तु साक्षिचैतन्यमिति भेदः। उक्तरीत्या
तु रज्जुसाक्षात्कारेण रज्ववच्छिन्नचैतन्यमेव प्रकाशेत, न साक्षिचैतन्यम्।
अतो रज्जुज्ञाने उत्पन्नेऽपि सर्पज्ञानाधिष्ठानसाक्षिचैतन्यं नैव ज्ञायते। अज्ञाते
चाधिष्ठाने तदारोपितनिवृत्तिर्न दृष्टा, किन्तु ज्ञाते एवाधिष्ठाने। तस्माद्रज्जुज्ञानेन
सर्पज्ञानस्य निवृत्तिर्नोपपद्यत इति चेत् —
