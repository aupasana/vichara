---
layout: layout_avarta
permalink: /sagara/4/155
redirect_from:
  - /sagara/155
avarta_num: 155
title: आवर्तः १५५ -- साक्षिज्ञानमन्तरापि सर्पज्ञानं निवर्तेतेति समाधानम्
skip_title: false
index_terms: 
---

अत्राप्युच्यते। निवृत्तिर्द्विविधा — *१ आत्यन्तिकनिवृत्तिः, कारणात्मनावस्थितिरूपा
निवृत्तिश्चेति। 

<div class="footnote" markdown="1">
*१. पटस्य स्वोपादानभूततन्तुभिः सह दाहः आत्यन्तिकनिवृत्तिः।
घटस्य
ध्वंसे मृद्भावापत्तौ लयरूपनिवृत्तिः।
</div>

स्वकारणेन सहैव कार्यस्य निवृत्तिरात्यन्तिकी निवृत्तिरित्युच्यते।
कल्पितवस्तूनां सर्वेषां कारणं तु तदधिष्ठानचैतन्याश्रिततदावारकाज्ञानमेव।
तस्मादधिष्ठानचैतन्यापरोक्षज्ञानेनैवाज्ञानं तत्कार्यञ्च सर्वमारोपितं निःशेषं
निवर्तते। कार्यस्य कारणे लयरूपनिवृत्तिस्तु विनाप्यधिष्ठानज्ञानं जायेत। सुषुप्तौ
प्रलये च सकलपदार्थानां विनैवाधिष्ठानज्ञानमज्ञाने स्वकारणे लयो भवति।
तदा सर्वदृश्यपदार्थलयहेतुस्तत्तद्भोगप्रदकर्मोपरम एव। एवमेवान्तराप्यधिष्ठानसाक्षिज्ञानम्, सर्पज्ञानं निवर्तते। तत्र सर्पज्ञानविषयीभूतसर्पाभाव एव सर्पज्ञाननिवृत्तेः कारणं भवति। इत्थं च रज्जुज्ञानेन सर्पो निवर्तते, ततश्च
सर्पज्ञानविषयीभूतसर्पाभाव एव सर्पज्ञानस्य लयरूपनिवृत्तौ निमित्तं भवति।
