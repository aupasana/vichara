---
layout: layout_avarta
permalink: /sagara/4/149
redirect_from:
  - /sagara/149
avarta_num: 149
title: आवर्तः १४९ -- रज्जुसर्पतज्ज्ञानयोः क्रमेण रज्जूपहितचैतन्यमन्तःकरणोपहितचैतन्यं
  चाधिष्ठानम्। तज्जुतत्त्वज्ञानं तयोर्निवर्तकम्
skip_title: false
index_terms: 
---

मिथ्याभूतसर्पाद्यधिष्ठानं रज्वाद्युपहितचैतन्यमेव, न तु रज्वाद्यचेतनम्; रज्वादेरपि सर्पादिवत्कल्पितत्वात्। न ह्येकं कल्पितं वस्तु कल्पितवस्त्वन्तरस्या
धिष्ठानं भवेत्। अतो रज्वाद्युपहितचैतन्यमेव सर्पाद्यधिष्ठानम्, न रज्वाद्यचेतनम्। रज्जुविशिष्टचैतन्यस्याधिष्ठानत्वाङ्गीकारे, उभयोः रज्जोश्चैतन्यस्य
चाधिष्ठानत्वं भवेत्। तत्र रज्जोरधिष्ठानत्वस्य बाधितत्वात्, रज्जूपहितचैतन्यमेवाधिष्ठानं न तु रज्जुविशिष्टचैतन्यम्। तथा सर्पादिज्ञानस्यापि साक्षिचैत
न्यमेवाधिष्ठानम्। इत्थं सर्वत्र भ्रमस्थले विषयस्य तज्ज्ञानस्य चोपाधिभेदादधिष्ठानं भिद्यते, नत्वेकम्। विशेषरूपेण रज्जोरज्ञानं यथाविद्यायां क्षोभोत्पादनद्वारा सर्पादेस्तज्ज्ञानस्य च कारणं तथा विशेषरूपेण रज्जुज्ञानं तदुभयोर्निवृत्तिकारणं भवति।
