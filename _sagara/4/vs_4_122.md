---
layout: layout_avarta
permalink: /sagara/4/122
redirect_from:
  - /sagara/122
avarta_num: 122
title: आवर्तः १२२ -- शुभसन्ततेस्त्रैलोक्याधिपत्यम्
skip_title: true
index_terms: 
---

इदानीं गुरुशिष्यसंवादात्मिका काचन *१ अपूर्वाख्यायिका विरच्यते।
एतच्छ्रवणमात्रेण जिज्ञासुर्मुमुक्षुरात्मविचारे भृशं समर्थो भवेत्।

<div class="footnote" markdown="1">
*१. श्रुत्यादिषूपलभ्यमानजनकयाज्ञवल्क्याद्याख्यायिकावदियं गुरुशिष्यसंवादात्मिका
कथा पुराणाद्यप्रसिद्धापि स्वबुद्धिमात्रेणापूर्वतया कल्प्यते।
</div>

## आवर्तः १२२ -- शुभसन्ततेस्त्रैलोक्याधिपत्यम्

शुभसन्ततिर्नाम कश्चन
राजा लोकत्रयमनुशशास। तस्यासंस्त्रयः पुत्राः तत्त्वदृष्टिः, अदृष्टिः,
तर्कदृष्टिरिति च विख्याताः, चतुःशास्त्रप्रवीणाश्च। ते च क्रमेणास्मिन्
ग्रन्थे चतुर्थपञ्चमषष्ठतरङ्गेषूत्तममध्यमकनिष्ठाधिकारित्वेन वर्ण्यन्ते। राजा तु
शुभसन्ततिः शैशवं क्रीडायाम्, यौवनं च स्त्रीभोगे विनियुञ्जानोऽपि स्वभुजबलेन
लोकत्रयमपि न्याय्येन मार्गेणापालयत्।
