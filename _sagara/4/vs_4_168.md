---
layout: layout_avarta
permalink: /sagara/4/168
redirect_from:
  - /sagara/168
avarta_num: 168
title: आवर्तः १६८ -- ज्ञानमेवाज्ञाननाशकं, न कर्मोपासनादि
skip_title: false
index_terms: 
---

हे सोम्य।
अस्य जगत उपादानकारणमज्ञानम्। अस्याज्ञानस्य नाशमनु तत्कार्यं सर्वं दृश्यं
जगत् स्वयमेव विनश्यति, उपादाननाशानन्तरं तत्कार्यस्य स्थित्ययोगात्।
तस्याज्ञानस्य नाशस्तु ज्ञानमात्रेण जायते, न तुकर्मोपासनादिभिः
साधनान्तरैः; यतो ज्ञानमेव साक्षादज्ञानविरोधि न कर्मोपासनादिकम्।
यथा गृहान्तर्विद्यमानं तमः केनापि व्यापारेणानिवर्त्यमपि केवलप्रकाशेन निवर्त्यते तथाज्ञानरूपं निबिडं तमो ज्ञानात्मकप्रचण्डप्रकाशेनैव
निवर्त्येत, न तु केनचिदपि साधनान्तरेण। हे सोम्य। द्वैतरूपं जगत्
यथा निःशेषं निवर्तेत तथाहं ते साधनमुपादिशम्। तदेतन्मनसि
धारयन् पुनःपुनर्युक्तिभिरनुचिन्तय। ततोऽपि संशयो यदि स्याद्यथेच्छं पृच्छेति
गुरुराह।
