---
kala_number: 10
question_number: 191
section_number: 1
permalink: chandra/kala/6/191
kala_question_id: kala_question_6.191
question_text: 
question_text_skt: विशेषचैतन्यस्य दृष्टान्तः कः?
question_text_hin: 
layout: layout_chandra_question
draft: true
index_terms:
---

<!-- skt-start -->
दृष्टान्तः -- सूर्यस्य प्रकाशः सर्वत्र समानः। परन्तु सर्वत्र प्रतिबिम्बो न दृश्यते। यत्र जलरूपोपाधिः दर्पणरूपोपाधिः वा भवति, तत्रैव प्रतिबिम्बरूपः विशेषः भासते। 
अथवा -- सूर्यस्य प्रकाशः सर्वत्र समानः। परन्तु न सः वस्त्रकार्पासादिकं न दहति। सूर्यकान्तमणिरूपोपाधिना अग्निरूपविशेषः सन् वस्त्रकार्पासादिकं दहति। 
सामान्यरूपं सर्वदा यथारूपं बहुकालस्थायि तिष्ठति। उपाधिरूपेण विशेषरूपः सन् भासते। स च व्यभिचारी अल्पकालस्थायी।
सामान्यचैतन्यं अस्तिभातिप्रियरूपम्। तत् सर्वत्र समानम्। परन्ति तत्र वचनं चलनं इयादिविशेषव्यवहारो न भवति। यत्र अन्तःकरणरूपोपाधिः भवति, तत्र चिदाभासरूपविशेषचैतन्यं वदति चलति। तस्य कर्तृत्वं भोक्तृत्वं च भवति। परलोकगमनागमनादिकं भवति। एवं विशेषव्यवहारो भवति।
सामान्यचैतन्यं ब्रह्म सत्यम्। उपाधिना भासमानं विशेषचैतन्यं चिदाभासः मिथ्या। 
पुण्यपापकर्तृत्वं सुखदुःखभोक्तृत्वं परलोकगमनागमनादिकं जननमरणादिकं पौनःपुन्येन जननं इत्यादिसंसाररूपधर्मः चिदाभासस्य मिथ्या एव।
<!-- skt-end -->

<!-- eng-start -->
<!-- eng-end -->

