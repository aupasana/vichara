---
kala_number: 7
question_number: 155
section_number: 1
permalink: chandra/kala/6/155
kala_question_id: kala_question_6.155
question_text: 
question_text_skt: असङ्गः आत्मा कथम्?
question_text_hin: 
layout: layout_chandra_question
draft: true
index_terms:
 - सङ्गः
 - संबन्धः
 - सत्
 - असत्
---

<!-- skt-start -->
सङ्गो नाम संबन्धः। संबन्धः त्रिविधः -- सजातीयसंबन्धः, विजातीयसंबन्धः, स्वगतसंबन्धः। स्वजातीनां संबन्धः सजातीयसंबन्धः यथा ब्राह्मणः ब्राह्मणान्तरात् संबन्धः। स्वेतरजातीयस्य स्वस्मात् संबन्धः विजातीयसंबन्धः यथा ब्राह्मणस्य शूद्रात् संबन्धः। स्वावयवेभ्यः संबन्धः स्वगतसंबन्धः यथा ब्राह्मणस्य स्वहस्तपादमस्तकेभ्यः संबन्धः।
आत्मा चेतनः एकः। तस्य जातिः नास्ति। जीवेश्वरब्रह्माविष्णुशिवाः अहं च औपाधिकभेदाः मिथ्याभूताः। अतः आत्मनः केनापि सह सजातीयसंबन्धो नास्ति। अतः आत्मनः केनापि सह सजीतीयसंबन्धो न भवति। 
आत्मा अद्वैतः **सच्च**। तद्भिन्ना या माया (अज्ञानं) मायाकार्यस्थूलसूक्ष्मप्रपञ्चः प्रतीयते सा **असत्**। असच्च अवस्तु। अतः आत्मना केनापि सह विजातीयसंबन्धो नास्ति। 
आत्मा निरवयवः। अच्चिदानन्दादिकं नात्मनः अवयवभूताः। किन्तु एकरूपत्वात् आत्मनः केनापि सह स्वगतसंबन्धो नास्ति। 
एवं आत्मा सर्वसंबन्धरहितः असङ्गः।
<!-- skt-end -->

<!-- eng-start -->
<!-- eng-end -->

