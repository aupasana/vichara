---
kala_number: 6
question_number: 139
section_number: 1
permalink: chandra/kala/6/139
kala_question_id: kala_question_6.139
question_text: 
question_text_skt: आत्मनः अनात्मनश्च परस्परं अध्यासः कथं जायते?
question_text_hin: 
layout: layout_chandra_question
draft: true
index_terms:
---

<!-- skt-start -->
सत् चित् आनन्दः अद्वैतश्च चत्वारि आत्मनः विशेषणानि। असत् जडं दुःखं द्वैतश्च चत्वारि अनात्मनः विशेषणानि। 
अनात्मनः दुःखं द्वैतं च आत्मनः आनन्दांशं अद्वैतांशं च तिरस्करोति। आत्मनि “अहं आनन्दरूपः अद्वैतः अस्मि” इति प्रतीतिः न भवति। किन्तु “अहं दुःखी ईश्वरादिभिः भिन्नोऽस्मि” इति प्रतीतिः भवति।
आत्मनः सच्चिच्च द्वे विशेषणे अनात्मनः असत्तां जडतां च तिरस्कृत्य अनात्मनि अहङ्कारादिकं भवति। “असत् अस्ति। अभानं (जडरूपता) अस्ति” इति प्रतीतिः न भवति। किन्तु “विद्यते, भासते” इति प्रतीतिः भवति।
एवं आत्मनः अनात्मनश्च परस्परं अध्यासो भवति। (ब्रह्मणः ईश्वरस्य च कूटस्थस्य जीवस्य परस्परं अध्यासो भवति, यश्च एकादशकलायां उच्यते)
॥इति विचारचन्द्रोदये प्रपञ्चमिथ्यात्ववर्णनं नाम षष्ठी कला समाप्ता॥
<!-- skt-end -->

<!-- eng-start -->
<!-- eng-end -->

